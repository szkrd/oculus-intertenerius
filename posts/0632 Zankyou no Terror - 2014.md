# Zankyou no Terror - 2014

A zene mesés (Yoko Kanno ugye) és az animáció kimagasló, de a forgatókönyv egy rakás elkoptatott klisé. Két fiatal fiú bombamerényleteket hajt végre a városban, találós kérdésekkel "segítik" a rendőrség munkáját, miközben a múltjuk sötét, szomorú titkot rejt. Nincs olyan eleme a történetnek, vagy a karaktereknek, ami eredeti lenne... a simon says bombamerényletek, az omnipotens macska-egér játék, a szuperintelligens tinédzserek (a titokzatos nevelőintézettel), a harmadik kerék troubled girl (aki nem tud főzni, de nagyon szeretne), az okcidentalista izlandi szál (hideg országok zenéjét hallgatom), a csúnya gonosz amerikaiak (az efbíáj maga), akik a japán nyomozókat félreállítják, a japán főnök, aki szomorúan, de ehhez asszisztál (meg vannak kötve a kezeim), az inkompetens vezetés (te, meg te, meg te is fel vagy függesztve), a pozitív, de megtört nyomozó, akit egy pinceraktárba száműztek, mert régen olyasmibe ütötte az orrát, aibe nem kellett volna (korrupció vs az igazság bajnoka), a baromi kényelmes megoldás, ahogy kiíródik az iskola a történetből (és Lisa családi háttere a depressziós anyával), a jolly joker atombomba (amivel két tini kisétál egy atomreaktorból) etc. - és ha ez nem zavarna eléggé, a technikai jelenetektől (hacking, kommunikációs rendszerek) idegbajt kapok, annyira hiteltelenek.

2016-04-08 

----

[3], [animáció], [bullshit], [félig], [japán], [műanyag], [pénzazvan], [rablópandúr]