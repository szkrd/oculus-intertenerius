# Trois couleurs: Blanc - 1994

Karoltól elválik a gyönyörű felesége, így a férfi villámgyorsan Párizs aluljáróiban találja magát, de egy honfitársa hazasegíti Lengyelországba, ahol meg tudja fordítani a szerencséjét és bosszút tud állni a nőn. A férfi gyors felemelkedését nem érzem túl hitelesnek, de végtelenül szórakoztat a lengyel-francia allegória, ahogy a szerencsétlen lengyel kis fodrász móresre tanítja a gyönyörűszép, de jéghideg francia nőt (mekkora irónia itt az "egyenlőség"), ahogy a csillogás és gőg szembekerül az alantas, kisszerű, mindig pénzre váltható mesterkedéssel. A múlt elemei most a pénzérme (amit eltemet/feláldoz) és a mellszobor, ami a megérkezésnél összetörik, de a férfi összeragasztja (Lengyelországban ez marad a szépségből) - a nőt csak a befejezés jelbeszéde lágyítja.

2016-02-14 

----

[8.5], [bosszú], [hidegszőke], [szerelem]
