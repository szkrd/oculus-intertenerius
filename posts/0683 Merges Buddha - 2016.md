# Mérges Buddha - 2016

A sajókazai Ámbédkár alapítványi iskola pár évét mutatja be a film - esélytelen, pénztelen cigány családok gyerekeinek nyújtanak oktatást, (talán) némi kitörési lehetőséget. Elég lagymatag film, nem érzem túl céltudatosnak, több koncepciót vártam volna tőle, de így is elrepül a másfél óra. Ami elsőre szembeötlő, az a fiataloknál a mobiltelefon és az ép fogsor hiánya; látszik, hogy még a segélyből tengődő nagycsalád sem pusztul éhen, de mivel közgyógyban csak a húzás ingyenes, így van olyan gyerek, akinek a felső állkapcsában csak pár fog éktelenkedik. Kevés a hangsúly a problémákon (fehérek és cigányok, jobbik, megélhetés - ld. Drifter) és szerettem volna többet megtudni a gyerekekről, sikeresekről és sikertelenekről egyaránt, az indiai kirándulás pedig inkább csak színes epizódnak fér el - ugyanakkor meglepően szép volt az operatőri munka, talán az első alkalom, hogy nem irritált a steadycam.

2016-10-14 

----

[7.5], [doku], [magyar], [nincspénz]