# Ani*Kuri15 - 2007

Tizenöt kisfilm (egyenként egy percesek), nagy animátoroktól, az NHK szponzorálásában - az időkeret súlyosan behatárolja a lehetőségeket, még az érzelmes spotok is kapkodni kényszerülnek, de nagyobb baj, hogy mindegyik habkönnyű és felszínes: a modern Japánt és a tévéadót kell megjeleníteniük. A sok felejthető darab közül talán Shinji Kimura (Steamboy) lóg ki egy hipersűrű tévésorozat-paródiával és persze Satoshi Kon, egy rövid életképpel - de például Mamoru Oshii mesterkéltsége végtelenül idegesített (nem hiszem, hogy ma már végig tudnám ülni az Avalont), de Kawamori (Macross) robotos csavarja sem tudott meglepni, a többiekből pedig még ennyi sem maradt meg.

2016-08-06 

----

[3.5], [animáció], [japán], [pénzazvan]