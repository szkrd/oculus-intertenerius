# Slumdog Millionaire - 2008

Danny Boyle (Trainspotting, Life less ordinary, 28 days later stb. stb.) - de legalább a színészek indiaiak, már ha angolul beszélnek is (nem állítom, hogy értem miért, de mindegy). Két testvér és egy jóbarát története: Jamal, Salim és Latika a nyomornegyedben nőnek fel, amikor később a huszonéves Jamal már-már megnyeri a helyi Legyen ön is milliomost, beviszik a rendőrök csalás gyanújával és elkezdik vallatni, miért is tudja a válaszokat a kérdésekre. Mindegyik kérdés egy elem Jamal múltjából.

Szórakoztató film a Slumdog, pontosan olyan, amilyen a nagy könyvben meg van írva, centiről centire. Van egzotikus háttér (azt azért ne gondoljuk, hogy a filmen látottaknak bármi köze is van Indiához), van elnyomott szegény kisgyerek (három is), sok gonosz maffiózó, fehér lovag (Jamal), fekete lovag aka. Darth Vader (Salim), a Nagy Szerelem (Latika), keretes szerkesztés, játék az idősíkokkal, okos zsaru és buta zsaru, gonosz játékvezető (Mephistopheles), legkiseb fiú a királylány kezével és a fele királysággal, kitűnő soundtrack stb. stb.

Kicsit lelketlen, de profi.

2017-03-04

----

[8], [india], [nyomor], [orientalizmus], [pénz]
