# Családi tűzfészek - 1979

Lazán instruált amatőr szereplők, érzem a rögtönzést, érzem az irányítatlanságot, de működik, felismerek családi (és emberi) jellegzetességeket, visszajönnek apa-fia, anya-fia, férj-feleség beszélgetések, hatalmas ocsmány közhelyek. A nő együtt él az apósával és anyósával, ott a kisgyerek is, ebbe a közegbe jön haza a férj katonaságból leszerelve - kis tér, nagy konfliktusok, minden este megáll a kés a levegőben. Amikor a szereplők egymáshoz beszélnek, akkor is először arcra fókuszál a kamera és csak nagyon lassan tágul a perspektíva - az egyetlen nagy látótér a férfi és a nő kirándulása a vidámparkban, ezt leszámítva mindig nyomasztóan közeliek a felvételek, belemászunk a család életébe: csakis a beszéd, a reakció, az arc a fontos; hiába a szocialista közeg, ettől még időtlen marad a film.

2016-01-31 

----

[9], [család], [dogma], [emlékező], [nyers], [életke]