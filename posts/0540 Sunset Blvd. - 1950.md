# Sunset Blvd. - 1950

Norma Desmond hajdani némafilm-csillag felett eljárt az idő, de a nő még a kamerák álomvilágában él egy üres villában, mellette első férje, Max, mint inas - ide téved be véletlenül Joe Gillis lecsúszott, pénztelen forgatókönyvíró, szinte beesve a végrehajtók elől. Norma érzelmi zsarolással és pénzzel magához láncolja a férfit, aki időközben beleszeret egy barátja jövendőbelijébe és akivel együtt új forgatókönyvön dolgozik - miközben Norma tovább sodródik az őrületbe. Természetesen a befejezés nem titok, hiszen ez az első öt percben kiderül, innen van a félévnyi visszaemlékezés - azonban a megvalósítás szép, a film noir tökéletes mintapéldánya: minden kellék ott van, ahol lennie kell, minden karakter hozza a tragédiát, minden passzol.

2015-10-17 

----

[8.5], [dráma], [filmnoir]