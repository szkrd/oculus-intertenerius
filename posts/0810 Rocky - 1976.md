# Rocky - 1976

Rocky, a lecsúszott utcagyerek kiállhat a nehézsúlyú bajnokkal, Apollo Creed-del. Creed kiváló reklámnak látja a meccset, Rocky azonban élete csúcspontjának. A pénzéhes barát és az ordibáló edző mellett a szerelem sem maradhat ki: Adrian, a szürke egérlány, együtt szurkol a többiekkel a végső küzdelem alatt.

Semmi bonyolult nincs a Rockyban és pont ez benne a szép: kő egyszerű hamupipőke-történet (ahogy az el is hangzik a filmben), pontosan olyan, mint egy mese. A nép egyszerű gyermekére rámosolyog a szerencse, ő pedig keményen megdolgozik a sikerért, kiáll minden próbát, leküzd minden akadályt és végül elmondhatja magáról, hogy utolsó földtúró parasztként nemcsak kiállt a sárkány ellen, de még kapott is egy kedves királykisasszonyt. Ha ez nem motiváló, akkor semmi.

2017-10-23

----

[8.5], [box], [stallone], [szerelem], [újra]
