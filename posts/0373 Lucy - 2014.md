# Lucy - 2014

Lucy, a szőke szépség egy balszerencsés drogfutáros kaland után megtanulja kihasználni a teljes agykapacitását: embereket altat el, tárgyakat lebegtet, teleportál és utazik az időben előre-hátra. A film hangos és kiszámítható, de pontosan tudja, honnan jön és hova tart, nem csúszik át a szuperhősös filmek közhelyeibe (rombolás, apokalipszis, megalománia, infantilis sztoriszálak stb), miközben fejet hajt a legnagyobbak előtt: Lucy inkább Valentine Michael Smith, mint superman; a zárójelenet pedig kísértetiesen hasonlít a Lawnmower Man-re, nem véletlenül. Végre egy szórakoztató power-fantasy, ami után nem kell ötéves gyereknek éreznem magam - popcorn és kóla mellett kellemes esti szórakozás.

2014-08-09 

----

[7.5], [hidegszőke], [metamorfózis], [scifi]
