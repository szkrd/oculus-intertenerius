# La maison de Himiko

Az idős Himiko visszavonulva a meleg bár éléről kis idősek otthonát nyit - meleg időseknek. Rég nem látott lánya, Saori, vonakodva bár, de kisegít az otthonban, ahol megnyílik, befogadó lesz - későbbiekben mindenki magára talál és boldogan él, ha épp meg nem hal. Nem lenne gond a történet központi szálával, a fényképezés is csodás, de a film rettenetesen giccses: elnyújtott cukormázas rétes, ragacsos-rózsaszín sziruppal leöntve; folyamatosan hozza be a mellékszálakat, az idősek otthonából - lassan, de biztosan - az elfogadás és szeretet univerzumát konstruálja. A haldokló Himiko túlesztétizált megjelenítése és a tonnaszám bevágott naplementék és hánykódó hullámok mellett másfél óra után már azon morfondíroztam, ha Himiko-nak mondjuk levágják a kezét, akkor is csak füstöt kifújva halkan, dünnyögve mormogná tovább a maga velős bölcsességeit?

2011-06-05 

----

[5.5], [dráma], [japán]