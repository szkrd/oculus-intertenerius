# Kemonozume - 2006

Masaaki Yuasa (Mind Game, Kaiba, mindkettő csodálatos) rendezte, tizenhárom rész, de nem tudom végignézni - annyira hideg, kegyetlen és cinikus, hogy inkább abbahagyom a vége előtt nem sokkal. A rajz (természetesen) gyönyörű, fluid-formátlan figurák, sokszor használ rotoszkópos technikát, tényleg lélegzetelállító, miközben a történet zavarbaejtően perverz: jelenkor, emberevő szörnyek, Kiifuuken dojo, ők küzdenek a szörnyek ellen, de az ígéretes tehetség beleszeret Yuka-ba, a szépséges fél-szörny lányba. Félreértés ne essék, lesz értelme a történetnek és amikor éppen nem cinikusan humorizál, akkor nagyon "felnőtt témákat" boncolgat: párkapcsolati válság, betegség, a másik bekebelezése, énhatárok stb. - de a main plot nem halványul el, nem lesz allegorikus, sokkolóan erőszakos marad, öncélúan rombolja a karaktereit.

2016-05-10 

----

[4], [animáció], [cronenberg], [japán], [mindfuck], [nyers], [nácik], [sorozat], [trancsír]