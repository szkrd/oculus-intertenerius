# The Magician - Arc - 1958

"Valamilyen szinten" tekinthető a Fűrészpor és Ragyogás folytatásának: itt is művészek és polgárok konfrontációját látjuk, de ahogy lenni szokott Bergmannál, megint vegyesfelvágott. Vogler úr és párfős társulata kelepcébe esik: a város elöljárójának kell előadniuk, de a kimondott cél a társulat leleplezése, lejáratása.

Van itt minden: a színészek magabiztossága, ami szétesik és álcának tűnik (a kocsis és a cselédlány, majd maga Vogler, vagy akár a mester felesége), értelem (orvos/tudás, rendőr/hatalom, báró/pénz) és varázslat/megmagyarázhatatlan ütközése, sokszor előkerül a szex és az elcsábítás, a polgári lét biztonsága (a "menedzser" és a kukta) - meg persze a művész végtelen hatalma, amivel eltiporhatna mindent és mindenkit: a mester megölhetné az izgága orvost és feltűnés nélkül megléphetne a városkából, ehelyett meghajol és pénzért esedezik - aztán, mint az Bergmannál lenni szokott, szinte leköpik, alamizsnát dobnak a lába elé - szerencsére a mecénás felbukkan a semmiből (deus ex machina) és megmenti a szétesni látszó társulatot.

2017-03-30

----

[6.5], [bergman], [király], [mecénás], [művész]
