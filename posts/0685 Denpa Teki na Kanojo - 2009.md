#  Denpa Teki na Kanojo - 2009

A felsős Juuzawa-hoz hozzácsapódik a fiatal Ochibana, akinek az a mániája, hogy a férfi egykor király volt, ő pedig hűséges szolgálója - és most, sokadik reinkarnáció után végre megtalálta mesterét. Ezzel a felállással vadásznak le hőseink pár iskolai pszichopatát - a problémám az, hogy bár az animáció és a festett hátterek csodaszépek, az egy négyzetméterre jutó elmebetegek száma még a japán átlagot is meghaladja; az extrém, ki nem fejtett ötletekről nem is beszélve. A két részben legalább fél tucat nagyon jó novella-ötlet van szétszórva, de a megvalósítás röhejesen rossz. A fél tucat helyett a nyolcvan percbe talán elfért volna kettő - de talán még annyi sem; sorozatnak pedig sok lett volna (bár láttuk, hogy az iskola és a horror meg tud férni egymás mellett - gondoljunk csak a százszor koherensebb Boogiepop-ra).

2016-10-17 

----

[3.5], [animáció], [bullshit], [horror], [iskola], [japán], [mivan], [trancsír]
