# Days of Being Wild - 1990

York a nevelőanyjával él, dolgozni nem szeret, teszi a szépet a lányoknak, akiknek aztán nemtörődöm hányavetiséggel töri össze a szívét. Egy nap az egyik kidobott nő szóba elegyedik egy járőrrel. Később a két férfi találkozik egy másik városban, ahol York élete véget ér. A záróképsor eddig nem látott szereplője Chow, aki most York pénzes alteregójának tűnik.

Szeretem a történetet, de legjobban mégiscsak az a jelenet lopta be magát a szívembe, amikor Tide, a rendőr, áll a telefonfülke mellett és azt mondja: vártam, hogy hívjon, de nem hívott - és aztán elmentem tengerésznek: ez a könnyű és lágy, lemondással és szabadsággal átitatott kisétálás aztán egy egész történetté bomlik ki a Chungking Expresszben. Parányi tragédia: a lány évek múlva mégis telefonál, de nincs senki, aki felvegye a telefont - de mondom, csak parányi, valahogy a tragikus történet elveszti a súlyát, a homályos, sötét képeken elsimulnak az élek is.

2017-05-22

----

[8], [rendőr], [selyemfiú], [szerelem], [wongkarwai]
