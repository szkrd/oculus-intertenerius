# Incendies - 2010

Egy kanadai testvérpár ül a közjegyző előtt: megtudják, hogy az elhunyt anyjuk szült egy harmadik gyereket is és hogy a halottnak hitt apjuk is él, kézbesíteniük kell a testvérnek és az apának egy-egy (egy) levelet. Innen először a lány, majd a fiú is elindulnak "valahova a Közel-keletre" felfedezni anyjuk sötét múltját, ami régen volt vallási erőszakba, családi bosszúba, halálsorra vezet. Egyszerre látjuk az anya múltját megelevenedni és a két fiatal felnőtt tapogatózását az idegen vidéken - ha a végtelen mennyiségű kegyetlen erőszakot veszem, amiről ez a film szól (természetesen _mindez_&nbsp;a vallásra vezethető vissza), akkor biztos vagyok benne, hogy az emberiség megérett a pusztulásra; ha a feloldozást a film végén és a "nyomozás" betetőzését, akkor azonban csak pislogok, mert nem jön, hogy higgyem ezt a csodálatos mesét a véletlenekről, egymásra találásról, kicsi világról, görög sorstragédiákról. Azt hiszem, ha a zárójelenetben a sírok fölött elrepülne egy kivilágított Delorean, még azt is jobban elhinném, mint ezt a jól megkomponált bűvészmutatványt.

2016-12-20 

----

[6], [bullshit], [család], [mivan], [ouroboros], [villeneuve]
