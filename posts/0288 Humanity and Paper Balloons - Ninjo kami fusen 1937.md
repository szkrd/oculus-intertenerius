# Humanity and Paper Balloons - Ninjo kami fusen 1937

Meglepően koherens film, amiről kilométereket lehetne értekezni, de köszönöm, most inkább nem tenném. A történet a szokásos: késő Edo, szamuráj nem kell, ronin még annyira sem; helyszín lepukkant koszfészek bérlőkkel
(de messze nem egy Éjjeli Menedékhely), itt lakik a fodrász és a ronin; előbbi szerencsejátékot akar, utóbbi kenyeret, de egyikük sem jár sikerrel, mígnem a fodrász udvariasan elrabolja a helyi kereskedőház eladósorba került lányát, amihez a naiv és jólelkű ronin "segédkezni talál", de természetesen ez a kis kaland mindkettőjüknek szomorú véget ér. Ebben a szerencsétlenkedésben egyik figura motivációját sem érzem hitelesnek, de ilyenkor lehet takarózni az action gratuit és nem-konvencionális konfliktus kifejezésekkel - én inkább megmaradok a "kissé furcsa" szófordulatnál. A zárókép végülis kellemes, ha kissé előkészítetlen is - helyenként egyenetlen darab, ami inkább meglepett, mint szórakoztatott.

2013-05-24 

----

[7], [japán]
