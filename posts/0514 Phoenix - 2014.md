# Phoenix - 2014

Esther (vagyis Nelly) szétroncsolódott arccal tér vissza a koncentrációs táborból: barátnője siet a segítségére és viszi el plasztikai sebészhez, veszi a szárnyai alá - ezek után a kicserélődött Nelly felkeresi volt férjét, a zongorista Johnny-t, aki vagy kiadta a náciknak, vagy nem, mindenesetre most első dolga lecsapni az "idegen" nőre és felkérni, hogy játssza el a feleségét, így kaparintva meg az örökséget. Ennél sokkal több nincs is a filmben, jogosan vetik a szemére, hogy gyenge a forgatókönyv, de szerintem kilencven percben ez a gyengeség kimondottan jól áll, egy visszafogott noir szkeccs az egész, szerelmes naiv nővel és maliciózusan ostoba, erőszakos férfival, aki tényleg annyira sötét, hogy nem ismeri fel a volt feleségét és aki tényleg egyetlen dolgot akar mindennél jobban: a pénzt. Rövid, esztétikus, színes vázlat, a befejezés megnyugtatóan töredékes módon illeszkedik az egész (és rövid) színjátékba: semmi meglepetés, semmi kilengés, olyan, amilyennek lennie kell; kompakt.

2015-08-22 

----

[8.5], [háború], [műanyag], [nyers], [szerelem]
