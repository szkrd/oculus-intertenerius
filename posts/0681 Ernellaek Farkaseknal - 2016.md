# Ernelláék Farkaséknál - 2016

Farkas és Farkasné (Eszter) negyvenhez közeli házasok, a férj szemében Brúnó, a gyerek, egy elkényeztett anyuka-kedvence, recseg-ropog a modern család. Polgári miliőbe csöppenünk, amibe még jobban belerondít a nő húga és annak férje, akik ideiglenesen Farkasékhoz költöznek - a leírásból úgy tűnhet, hogy ez a konfliktus kiváltó oka, de valójában mindkét család tipikus problémákkal küzd, amik kis részben magyarok, nagyobb részben azonban generációs feszültségek: nincs is igazi komoly konfliktus, a film egy életkép huszonnégy óráról, egyetlen helyszínen; talán jobban is működne színpadon. Sajnálom, hogy nem elég nyers, lehetne kegyetlenebb, szívósabb, dogmásabb fényképezést vártam volna - de a film erőtlensége a középpolgárság erőtlensége is, ami a Panelkapcsolatban még ordibálás, az itt már csak rezignált oda nem figyelés, lájkolás facebookon, a gyerek kezébe nyomott telefon és persze a semmibe bámuló apuka, semmibe bámuló anyukával a jobbján.

2016-10-01 

----

[8], [család], [magyar], [életke]