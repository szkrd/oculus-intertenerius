# Female Prisoner 701: Scorpion

Prison flick és sexploitation '72-ből: Nami (Meiko Kaji személyesen) ártatlanul kerül börtönbe, de tiszta lelkét fűti a bosszú, hogy végezzen áruló rendőr szerelmével, aki kijátszotta a jakuzának. A karakterek hozzák a sexploit zsánert, Nami a megtörhetetlen tisztaság, mellette adott egy dörzsölt és egy ártatlan szűz segítő (utóbbi természetesen elbukik), mindenki más totális nulla (rendőrök, gengszterek, fegyőrök, ellenrabok); összességében semmi extra - a fényképezés azonban meglepően szórakoztató, néhol kifejezetten avantgárd (játszik a pozícióval, fénnyel, színekkel, kocsival, helyszínnel), jóval többet enged meg magának, mint a korabeli átlag.

2012-12-23 

----

[7], [japán]