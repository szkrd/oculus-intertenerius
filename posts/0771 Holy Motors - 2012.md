# Holy Motors - 2012

Mr. Oscar egész nap egy limuzinnal járja Párizst és különböző jeleneteket játszik el "élesben", kamerák nélkül. A nap végén hazatér csimpánzcsaládjához, a sofőre felveszi a maszkot és a limuzinok a Holy Motors garázsban beszélgetnek egy keveset.

Az eljátszott történetek érdekesek, de az által, hogy megtudjuk, hogy a színész a jeleneteken kívül létezik, lebomlanak, elveszítik élüket. A metafora fárasztó és nehéz - színház az egész világ? És amikor a színész hazatér, akkor is játszik tovább, éppencsak a valóság egyszerű és a családja, környezete soha nem fogja megérteni, hogy ő kicsoda, micsoda valójában? A munka után hordunk álarcot és nem a színpadon? Csak kocsik vagyunk egy garázsban, miközben a színészek magunkra hagytak minket - és várjuk, hogy holnap új játékokat lássunk? Valószínűleg nem kellene túlértelmezni, ahogy Lynch-et sem szabad, de nehéz nem értelmet keresni a parányi történetekben és a lágy pofonként elcsattanó, de továbbra is se füle se farka befejezésben.

2017-05-13

----

[5.5], [francia], [mindfuck], [mivan], [műanyag], [színész]
