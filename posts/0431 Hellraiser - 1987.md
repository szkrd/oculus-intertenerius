# Hellraiser - 1987

Clive Barker nem gondolta volna, hogy belenyúlt valamibe a filmmel, pechére rögtön el is adta a jogokat, így aztán a többi szemét már nélküle készült. Larry-t, a szelíd férjet megcsalja a felesége az öccsével, majd az öccse hullájával, majd az öccse zombijával, majd újra az öccsével (nők) - ehhez a kis gyakorlathoz tetemes mennyiségű vérre van szükség, hogy öcsike vissza tudjon jönni szenvedésországból, azonban nem árulok el nagy titkot, a pokol rosszarcú kínzómesterei ezt nem nézik jó szemmel és az ikonikus arany-rubikkocka kirakásával Larry ártatlan tinédzser lánya be is invitálja őket a családi padlásszobába. Mára szórakoztatóan gagyi effektek, szöcskezabáló hajléktalan, patás sátán, tüskearc és a többiek - trash alapmű.

2015-02-20 

----

[6], [horror], [trancsír], [zombi]
