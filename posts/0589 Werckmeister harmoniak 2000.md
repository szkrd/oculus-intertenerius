# Werckmeister harmóniák | 2000

Emlékszem, még a Dunán futottam bele régen, ahogy a Tűzvirágokba is - akkor mindkét filmről csak azt tudtam, hogy odahúznak a képernyő elé... A kisvárosba megérkezik a rothadó bálna és a Herceg, aki demagóg szónoklatával az arctalan tömeget a város ellen fordítja. Valuska János világképe összetörik, Eszter úr visszahangolja a zongorát, János bácsit agyonverik, a meztelen öregember pedig várja a halált. Nagyon szerettem a könyvet is: a film meg tudja ragadni a pusztítás totális értelmetlenségét, még van történet, de már erős az allegória.

2016-02-07 

----

[8.5], [apokalipszis], [itsakindamagic], [magyar]