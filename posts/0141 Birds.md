# Birds

Melanie, hogy megtréfálja a szemtelen, hétvégenként anyjával és húgával élő bírót, Mitch-et, Bodega Bay kisvárosba megy, hogy "ajándékot" vigyen a férfinak, ott azonban egyik napról a másikra megmagyarázhatatlan madárinvázió veszi kezdetét. A film önmagában is bravúros, látványos a sok madár és a rajzolt effektek egyáltalán nem zavaróak, de mégis, ami a legszebb, az az előjeltelenség: nincs kimondva, hogy mi okozza a madarak támadását, nincs apokalipszis, nincs boszorkány, nincs atom, nincs filozofálgatás, az ornitológus is pofára esik: a hagyományos katasztrófa-figurák egyáltalán nem működnek a filmben, a meglevő karakterek emberiek, a szituáció zavarbaejtő és megválaszolatlan, mindeközben mégsem silányul a mű áldokumentarista giccsé.

2011-04-24 

----

[8], [hitchcock]