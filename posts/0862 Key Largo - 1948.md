# Key Largo - 1948

Bogart & Bacall - a Big Sleep után logikus folytatás. Frank meglátogatja egy elhunyt bajtársa hoteltulajdonos apját és a fiú özvegyét, azonban a hotelben rosszarcú férfiak ütöttek tanyát. Hamar kiderül, hogy a veszélyes idegenek keményvágású maffiózók - egy rossz mondat, egy rossz lépés és valaki holtan esik össze, mindeközben hatalmas hurrikán közeleg.

A Key Largo az a szituáció, amiben soha nem szeretnék lenni - egy kegyetlen túszdráma, az idegek harca, amiből egyáltalán nem biztos, hogy Frank ki tudja vágni magát és az ártatlan túszokat. Valószerűtlen, de hihető - a legnehezebb kombináció. Bacall hideg-visszafogott aggódása és Bogart vibráló, borotvaélen táncoló okoskodása: csodálatos kombináció.

2018-05-20

----

[9], [filmnoir], [hotel], [maffia]
