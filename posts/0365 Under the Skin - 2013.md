# Under the Skin - 2013

A film közben gyakran éreztem azt, hogy túlmagyaráz, bele-belecsúszik a vontatott kategóriába, de amikor lement a stáblista, akkor rájöttem, hogy ez a film nem ereszt el, hogy bekúszik az ember bőre alá: azzal a kevés eszközzel, amivel dolgozik, nagyon sokat mond el az emberről és még inkább a férfiról. A történet is egy nyers váz: egy ismeretlen nő férfiakat vesz fel a furgonjával - és valószínűleg megöli őket; ha nem ő, akkor a motoros ember, aki utána jön. Körülbelül ilyen lenne, ha Kubrick leforgatná az Aglaja apokrifet (szándékosan nem K. Dick novellát írok, ahhoz túl koherens és túl csupasz, a szó jó értelmében); a két szimbolikus jelenettípus (férfiak a víz alatt; a nő, mint erdő) a férfi és a női princípium megjelenítése - olyan finoman evezünk át nemi sztereotípiák boncolgatásába (finoman értinve az egyetemest), ahogy a District 9 az áldokumentarista eszközökkel kúszott bele az apartheid metaforába.

2014-06-29 

----

[9.5], [metamorfózis], [scifi]
