# Maborosi - 1995

Koreeda Hirokazu (lásd még: Afterlife). A cím valami olyasmi, hogy "hívogató fény" (maboroshi no hikari).

Yumiko szülés után elveszti a férjét, aki valamiért öngyilkos lett - pár év után a nő újraházasodik és második férjéhez költözik, egy parányi halászfaluba. Amikor évek múlva hazalátogat, újra rátör a gyász érzése, ami a múltból és jelenből táplálkozó élményekkel fonódik össze. Gyerekkor, nagymama halála, a férje előző házassága, gyászmenet a tengerparton...

A filmben "nem nagyon" történik semmi, nagyon erősen követi az ozus hagyományt, de a család is le van tompítva; ez a film tulajdonképpen a gyászról szól, egy személyes szembenézésről. Sok az állókép, csak parányi kivágások mozognak, a tenger és a város utáni csendes falu az időtlenséget erősíti, a helyet, ahol fel kell dolgozni a múltat.

2017-03-26

----

[8], [család], [gyász], [japán], [tenger]
