# 13 Assassins

13 bérgyilkos a nyugalmas Tokugawa érában leszerződik, hogy megölje a bomlott elméjű főurat - aki vérengzéseivel elkésett ötven évet. A film szemmel láthatóan nemzetközi piacra készült, tele van pénzzel, effektekkel, jó színészekkel - de nem több színes, hangos estimesénél; maga a plot is elképesztően bugyuta (ó, bárcsak a sok aranypénzekből vettek volna még olcsó íjászokat az okos bérgyilkosok!), de a legbosszantóbb az, hogy Miike a tucatnyi szamurájos filmes közhelyet összegyúrva nem tudott hozzáadni a témához, egyszerűen letett az asztalra egy tizenharmadik klisét - ami szomorú, egyrészt mert Miike, amikor nem viszi túlzásba, nagyon jól tud játszani a filmes anyaggal, másrészt meg mert nyomába sem ér a nagyon hasonló módon építkező Kitano-féle Zatoichi-nek.

2011-08-01 

----

[6], [japán], [miike]