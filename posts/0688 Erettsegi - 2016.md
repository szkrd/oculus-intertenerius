# Érettségi - 2016

Román film, meglepő módon félházzal. A középkorú orvos családi élete nem túl fényes, de amikor a lányát megpróbálják megerőszakolni egy építkezés mellett és a lány ezután nem tud az érettségire koncentrálni, minden összeomlik körülötte. A lánya javát akarja, kell a kitűnő érettségi az angliai ösztöndíjhoz - ezért a kiskapuk jól bevált rendszerét választja, miközben a felesége kidobja, a lánya pedig elhidegül tőle. Persze ha közelről nézem, akkor tanmese a korrupcióról, egy apa komoly erkölcsi válsága - de végső soron semmi nem tudja jobban szétverni egy sikeres középkorú férfi életét, mint a saját családja (és persze önmaga, de az nem olyan nagy kihívás).

2016-10-23 

----

[8], [család], [korrupció], [életke]