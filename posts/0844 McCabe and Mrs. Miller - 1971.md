# McCabe and Mrs. Miller - 1971

McCabe kis kaszinót és bordélyházat nyit az isten háta mögötti bányászfaluban, de a férfi nem jó menedzser, nem tud nagyban gondolkozni - Constance rázza gatyába az üzletet. Amikor megjelenik két vevő egy hatalmas bányászcégtől a nő ismeri fel, hogy itt nem üzlet lesz, hanem leszámolás.

Minden szempontból szembemegy a műfaji elvárásokkal: a férfi szerencsétlen és bambán szelíd, a nő intelligens és azonnal átlátja a helyzetet - senki nem jut "előrébb", Constance ópiumot szív egy kínai kunyhóban, McCabe pedig kivert kutya módjára csendben meghal a hóviharban, a röhejes "leszámolás" után. A férfi egyetlen erkölcsi "előrelépése", hogy felismeri a hibáját és bocsánatot kér a nőtől, de egyik szereplő sem tekinthető a szó klasszikus értelmében hősnek - Cohen zenéje is csak széthúzza a filmes kereteket, se szerelmes filmnek, se westernnek nem működik, marad az emberi sorsok banális drámája, az ostoba halál, ami már a midpointtól sejthető, pont a hősök hiánya miatt.

2018-03-11

----

[8], [antiwestern], [bordély], [dráma]
