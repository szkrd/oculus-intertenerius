# Mahou Shoujo-tai Arusu - Tweeny Witches - 2005

Nagyon nehezen tudtam közeledni ehhez az animéhez - leginkább mert egyértelműen mese, körülbelül a nyolc-tíz éves korosztálynak, de a történet koherens és az ideológiája tiszta, egyértelmű, a narratíva rendezett, tudatos. Alíz mindig is varázsló akart lenni, egy nap pedig egy furcsa világban találja magát, ahol más, korabeli kislányokkal együtt megmenti a világot és a szeretteit; azért nem közhelyes, mert tudja mit akar: a gyerek felnőtté válásáról szól a sorozat, klasszikus jungi példával beavatásszertartásról, miközben olyan értékeket közvetít, mint barátság, szeretet, önbizalom. A gyerek legyőzi az akadályokat, megmenti a szüleit és saját magát, otthont teremt magának egy ismeretlen világban - mindezt közhelyes anime bullshit nélkül. A rajz nagyon szép, amikor épp nem akar spórolni, akkor az animáció is elbűvölő - sokszor a letisztult vonalkezelés és egyszínű festések Muchára, Bilibinre, szecessziós illusztrációkra emlékeztetnek.

2016-05-03 

----

[8.5], [animáció], [beavatás], [japán], [mese], [másikdimenzió], [utazás]