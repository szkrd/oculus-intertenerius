# Borgen (s01)

Dán politikai tévéfilmsorozat (drámának azért nem nevezném) egy dán női miniszterelnökről - az első évad tíz rész, nem rossz, de nem is különösebben jó. Egy darabig tematikus részeket hoz (demokráciát kikezdő oligarcha, war on terror, megfigyelési botrány, zsarolás és helyezkedés stb.), aztán észbe kap és elkezdi felvenni a szereplők életét, akik akárhányszor is elmondják, hogy meg kell változni, tulajdonképpen mindvégig statikusak: van erőszakos elnökasszony, frusztrált férj, öntörvényű gorilla-arcú szőke riporternő, akinek mindene a sajtószabadság, bénán egyensúlyozó főnöke és egy sérülékenyéségt cinizmussal leplező kommunikációs menedzser - hogy a legfontosabbakat említsem. Az évad végére Brigitte tulajdonképpen mindenen és mindenkin átgázol a hatalmának a megtartásáért, anélkül, hogy bármi célja lenne az erő akarásán kívül - ezt lehetett volna kibontani, hangsúlyozni, de visszaijed a sorozat a hatalomvágy ábrázolásától, sokszor a néző szájába rágja, hogy a politika az ilyen, aki politikusok közé keveredik, azt nemcsakhogy megeszik a disznók, de még barátai sem lesznek.

2014-12-21 

----

[6], [tv]
