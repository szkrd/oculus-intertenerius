# Good Night, and Good Luck

Kicsit szájbarágós filmdráma Murrow tévériporter szabad médiáért folytatott (magán)harcáról a McCarthy éra boszorkányüldözéseinek közepette. Kár, hogy Murrow ennyire sérthetetlen a filmen, ennyire érzelemmentes - de értem én, az üzenet közvetítéséhez egy semleges hang kell: mi legyen a mozgókép? Pusztán szórakoztatás, ópium a népnek, vagy demokratikus kontroll-szerv, oktató és elgondolkodtató csatorna? Ajánlanám mindenkori, demokráciához nem-szokott kormányainknak - de persze tudom, felügyelő és felügyelt között mindig harc lesz; ha nem, akkor az egy demokrácia (el)sorvadásának egyértelmű jele - ahogy az is, ha ezt a harcot le tudjuk alacsonyítani a mindennapi kenyér és cirkusz szintjére, ha ki tudjuk ölni belőle a jövő ígéretét, ki tudjuk lúgozni a döntés felelősségét.

2011-04-17 

----

[7], [dráma]
