# On the Milky Road - 2016

Kosta régen zenész volt, de az apja fejét levágták egy láncfűrésszel. Most amikor nem zenél, akkor golyózápor közepette szamárháton visz a harcoló katonáknak tejet, vállán elmaradhatatlan sólymával. A tejes ház csinos és kicsit flúgos lánya beleszeret, de ő inkább az érettebb, vonzóbb olasz szépséget választaná, akit gonosz tábornokok szeretnének megölni. Mikor esély lenne a boldogságra, akkor meg is jönnek a fekete kommandósok és mindenkit megölnek. Ezután a szerelmesek menekülnek árkon-bokron át, a szívtelen, de infantilis és együgyű fegyveresek azonban mindig a nyomukra akadnak.

Biztos van tovább, de másfél óra után kijöttem a moziból, annyira bárgyú és egyszerű volt az estimese - az összes nagyobb Kusturicát láttam fiatalabb koromban, de ennyire hányaveti forgatókönyvre és felszínes karakterekre nem emlékszem. A Milky Road tele van elszomorítóan rossz cg-vel, a szereplőket félmondatos marhaságokkal lehet jellemezni igen felszínesen (az olasz szépség, akit üldöz a kommandós rossz ember; a bolond ás kiszámíthatatlan nő, aki szertornász volt; a félszemű hadúr aki meg akar házasodni; a sólymos-szamaras tejesember, aki szerelmes lesz) és ami mágikus realizmus szeretne lenni, az valójában csak cukormáz és giccs.

2017-04-07

----

[4], [háború], [kusturica], [műanyag], [szerelem]
