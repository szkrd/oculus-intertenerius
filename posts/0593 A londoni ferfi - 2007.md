# A londoni férfi - 2007

Az elmúlt Tarr Bélák közül a legkevésbé a londoni férfi kötött le: a "murder mistery" kioltja az egzisztencializmust, hiába a gyönyörű fényképezés és a zene, a film darabjaira hullik. Maloin, az éjszakai váltóőr, kihalászik a kikötő vizéből egy halom pénzt - ami (ki gondolná) végül a veszte lesz. Elmondhatatlanul zavart a ruhavásárlás művi jelenete (az elektromos pénztárgéppel!) és a kiemelt fontosságú fészer-jelenet (ahol Maloin megöli Brown-t), ami egyszerűen hiteltelen és értelmezhetetlen volt - de ugyanígy nem tudom felfogni, hogy emberek hogy képesek vaksötétben táskákat és hullákat kihalászni a háborgó tengerből, miközben ezek az objektumok fényes nappal senkinek nem szúrnak szemet.

2016-02-11 

----

[6], [magyar], [műanyag], [rablópandúr]
