# Nirvana - 1997

Kult klasszikus olasz (!) cyberpunk, Mr. Hegylakó (itt: Jimi) főszereplésével. Jimi VR programozó és az egyik játékának a karakterét megtámadja egy vírus, mire az öntudatra ébred és ezért megkéri Jimit, hogy törölje le (életünk a végtelen ciklusban) - ez azonban nem is olyan egyszerű, ezért Jimi és barátja, Joystick útra kelnek, hogy megtalálják a megoldást szomorú szemű, kissé elhízott Luigi problémájára. A színészi játék valami könnyfakasztó, a helyszínek lehetnének bármelyik kerületi bérlakás gangján és a tömegjelenetek húsz szereplője sem valami meggyőző: hülyén mosolygó Jimi és félig vak haverja sétafikálnak a hóesésben, mindennemű drámaiságot mellőzve.

2015-06-02 

----

[2], [eyebleach], [metafilm], [mivan], [olasz], [scifi]