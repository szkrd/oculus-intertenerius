# A szobalány - The handmaiden - 2016

Egy szobalány és egy csaló együtt szeretnének a világtól elzártan élő nemes nő bizalmába férkőzni, hogy kicsalják a vagyonát - a nőt a perverz nagybácsi élő szexbútornak és felolvasógépnek használja, meg nem utolsó sorban reklámnak a szép bevételt hozó könyv-árverésekhez, ahol csurgó nyálú szexéhes perverzek licitálnak az ősmangákra; a szobalány, Sokee azonban beleszeret Hideko-ba és innen összekavarodik, hogy ki, kivel, ki ellen szövetkezik. Szerencsére a Stoker és a Thirst után ez egy klasszikusnak mondható Park film - tudom, hogy nem lenne szabad számonkérni a karakterek kidolgozottságát, de a túlfűtött erotika és a Nagy Csavar (tm) mellett már nem sok hihető elem marad a figurákban - a film zárójelenete a gésa golyókkal persze nagyon szexi, de pszichológiailag éppen olyan marhaság, mint hogy Hideko őrizgeti a golyókat egy fiók mélyén (miért is?). A szexőrült öreg egy elkoptatott közhely, nincs is benne semmi érdekes, a két nézőpontot összefésülve pedig már a történet sem olyan izgalmas, de mondom, nem is ezért vagyunk itt, hanem a színorgia miatt, a fényképezés miatt és a könnyed ponyva miatt.

2016-12-02 

----

[7], [erotika], [itsakindamagic], [korea], [mindfuck], [műanyag], [szerelem]