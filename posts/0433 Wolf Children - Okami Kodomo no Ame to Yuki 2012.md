# Wolf Children - Okami Kodomo no Ame to Yuki 2012

Hana beleszeret egy jóképű farkasemberbe (aki természetesen nem eszik embert és nem változik át "csak úgy" teliholdkor), születik két gyerek, apuka eltűnik, Hana pedig nekiáll felnevelni a két csemetét. A film nagyon lágy, parabola az elfogadásról és arról, hogy mindig hagyni kell a másikat a maga útját járni - a problémám az, hogy a film már-már túl lágy, túl udvarias és túl kiszámítható, még ha családi mozinak tényleg pompás élmény is lehetne. Az elvágyódás, a kilépés a társadalomból, ahogy Hana új barátokat talál, ahogy beilleszkednek a gyerekek (miközben sem a megélhetés, sem a gyámügy, sem a társadalmi elvárások nem okoznak komoly konfliktust) és ahogy egyik erre, a másik arra megy - nagyon, nagyon szép, csak éppen az élet nem ilyen.

2015-02-28 

----

[7], [animáció], [japán]
