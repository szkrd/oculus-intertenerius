# Csend - Tystnaden 1963

Az Úrvacsora után a Csend szimbolikusabb darab: most is lehet betegségtörténet (jelen esetben pánikbetegség), lehet egy széttartó család leírása és megint lehet az id-ego-szuperego freudi hármas. Anna és Eszter középkorú nők, Johann a kisfiú, Anna fia - vonaton utaznak, Eszter rosszul lesz, egy szállodában pihennek meg, ahol aztán szépen lassan, mondattöredékekből bontakozik ki a három ember kapcsolata, a testvérek harca, a gyerek elveszettsége; miközben az utcán néma tankok vonulnak (legyen ez a férfierő), a szálloda másik szobájában cirkuszi törpék gyakorolnak (a művészet, vagy az infantilizmus) és a törődő, de vénséges komornyik az ismeretlen ország kitalált nyelvén hablatyol. Szép, de én mégis jobban szeretem a Tükör komplexebb viszonyrendszerét, vagy az Úrvacsora realizmusát, kerekségét.

2015-05-06 

----

[7.5], [bergman], [család], [filmklub]
