# Gravity - 2013

Ryan Stone orvos specialista és űrhajós egy rutin karbantartási munkálat alatt elszakad az űrkomptól és a sodródó szemét okozta drasztikus rombolás után egyedül marad a világűrben - a Gravity egy nagyon erősen megkomponált atipikus hősi út, ráadásul erős női főszereplővel (utoljára ennyire fókuszált aktív női hőssel a Nostromo fedélzetén találkoztunk Sigourney Weaver személyében). Nem az a kérdés, hogy a történet hihető-e (mert egy valamire való hőstörténet nem az), vagy hogy hányszor halhatott volna meg Sandra Bullock, hanem az, hogy miként komponálja meg (és szenvedi el) saját történetét, ahogy a másik űrhajós is a történetei által lett az, aki (Matt Kowalsky), illetve ahogy a súlyos határhelyzetben a főhős megmutatja az emberi (és egyben női) oldalát. Ha eddig valamiért
nem figyeltünk volna Cuarón-ra, ezentúl annál jobban kell majd.

2013-11-03 

----

[8.5], [scifi]
