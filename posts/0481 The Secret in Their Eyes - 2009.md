# The Secret in Their Eyes - 2009

Argentín romantikus krimi: Benjamin, Irene Hastings és Sandoval három törvényszéki izé (nyomozó? tanácsadó?); Ben visszaemlékszik egy kegyetlen gyilkossági ügyre, próbálja két évtizeddel később felgöngyölíteni az ügyet és tisztázni Irene-hez fűződő viszonyát. A történet többé-kevésbé rendben van, ellenben zavar a gyengécske bevilágítás, a döbbenetes korrupció (amin egyszerűen nem lepődik meg senki), az egyenetlenségek (egyik pillanatban a szétvert arcú hullát látjuk, másikban a két botcsinálta nyomozó egy öreg néni levelezését próbálja kilopni az éjjeliszekrényből) és a főhős, akiben annyi a melegség, mint egy kikapart macskakőben, még ha az operatőr próbálja is elhitetni velünk, hogy elmondhatatlanul beszédes szemei vannak.

2015-06-07 

----

[6.5], [krimi], [nagyérzelmek]