# Unagi - The eel - 1997

Yamashita egy nap korábban jön haza az éjjeli horgászatból és a feleségét egy idegen férfi karjaiban találja - hirtelen felindulásból megöli a nőt; nyolc év után engedik ki. Nyit egy parányi fodrászatot és igyekszik nem foglalkozni a múlttal, de mégis sokat foglalkozik vele, a néma angolnával vitatja meg a kétségeit, bánatát.

Imamurához képest könnyed, van egy egyszerre lágy és bumfordi humora, talán nem is nevezném drámának, inkább szatírának. Helyenként emlékeztet Kitano-ra, persze elosztva tízzel - a film főhőséről úgy érzem, ha letennék a tóparton egy horgászbottal, akkor élete végéig el tudna horgászgatni és ugyanúgy beszélne az angolnájához, nem hiányozna neki a világ; a film arról szól, hogy a világ azonban jön és kérdéseket tesz fel, hogy amit a börtönben nem dolgozott fel, azt a kinti világban lépésről lépésre kicsomagolja, mint egy takaros bento-dobozt.

2017-04-05

----

[8], [bűn], [gyilkosság], [imamura], [japán], [múlt]
