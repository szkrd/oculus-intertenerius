# Szél támad - Kaze tachinu 2013

Miyazaki utolsó egész estés animációs filmje Jiro Horikoshi repülőgéptervező kiszínezett életéről szól, aki megalkotta hazájának a kitűnő második világháborús vadászgépet, a Zero-t (ledolgozva ezzel tizenöt-húsz évnyi lemaradást a japán hadiiparnak). Ellentmondásos téma a pacifista Miyazaki-tól, de a mester szájba rágja: az erőfeszítést, az álmot és az álmodót akarja megfesteni; egy olyan embert, aki nem teszi fel magának a kérdést, hogy milyen világban akar élni: amiben vannak piramisok, vagy nincsenek - hanem aki tervezni akar, valami gyönyörűt. A filmet átszövik az álmok: olasz repülőgéptervezővel, pusztulással, bombákkal - a keret is ez: repülőgéproncsok és egy szomorú-törékeny kapcsolat kesernyés Varázshegy-utalásokkal.

2014-06-22 

----

[9], [animáció], [japán], [miyazaki], [varázshegy]
