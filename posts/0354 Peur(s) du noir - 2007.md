# Peur(s) du noir - 2007

Négy rövid animációs film kettős keretezéssel (egy archaizáló: öregember csaholó, vad kutyákkal; egy modernizáló: változó geometriai sémák civilizációs szorongással narrálva), vegyes technikával (3d, flash, kézi), fekete-fehérben, vagy éppen monokrómban. Mindegyik valamilyen félelem köré csoportosul, de hullámzik a minőség, csak a hangmérnöki munka egyenletes és jó - a rövidfilmek közül talán csak [az utolsó](https://www.youtube.com/watch?v=QyWKEZ8CKYw) említésre méltó, ott akad egy kevés poe-i hangulat, de a "nagy ház női szellem" közhelyet már épp eleget láttuk; a többi (a barátnőm rovarrá változik, a halott szamuráj és az elmegyógyintézet, a mocsári krokodil) felejthető. Kár, pedig az ötletből ennél többet is ki lehetett volna hozni (lásd pl. _Three Extremes_).

2014-05-30 

----

[5.5], [animáció]
