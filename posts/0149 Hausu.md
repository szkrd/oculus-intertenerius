# Hausu

Fiatal középiskolás leányok egy öreg szellem-házban: a ház úrnője, a vénlány szellem, és zöld-szemű macskája leszalámizzák a vinnyogós jövevényeket; tanulság: gyakrabban kell levelet írni a rég nem látott nagynéninek és időben férjhez kell menni. A történet banális (jórészt a rendező tízéves gyerekének fejéből pattant ki, nem vicc), persze az egész paródia, azonban a színorgia és a zavaros harsányság, ami a legolcsóbb animációs trükkökkel párosul hamar megfekszi a néző gyomrát. Aki napi háromszor mignont eszik gumicukorral, annak kötelező darab, amúgy tíz év felett és alatt nem javaslom (hozzáteszem, hogy érdemes átolvasni a wiki linket, a film japánban gyerekek között lett népszerű, ott is a videó-kiadással, a nyugati kritika elé nagyon későn jutott el, akik persze körberajongták).

2011-05-16 

----

[2.5], [horror], [japán], [mindfuck], [mivan]
