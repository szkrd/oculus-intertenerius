# Vengeance is Mine - 1979

Színes Imamura '79-ből, visszatérés a dokus iránytól; Enokizu hirtelen és "ok nélküli" gyilkosságai, öt idősíkból. Az antihős logikátlan, impulzív, a film sem ellene, sem mellette nem foglal állást: az elfogás utáni kihallgatás, korábbi gyilkosságok, a gyermekkor képei (a keresztény apa megalázása, amikor elveszik a hajót), álruhás elvegyülés (mint professzor és mint ügyvéd), illetve a feleség és a megrendült apa, amint szétszórják a férfi csontjait. Talán a legnagyobb bajom az előjel nélküliség, hogy se nem doku, se nem krimi, amit olyan nehéz mentálisan megragadni - biztos vagyok benne, hogy miként most elfelejtettem, hogy már végigültem, ezután is el fogom.

2011-03-31 

----

[5.5], [gyorsújranéz], [imamura], [japán], [újra]