# The Wolf of Wall Street

Azokkal a történetekkel, amiket az élet ír, általában az a gond, hogy az élet írja őket és nem egy forgatókönyvíró - a film Jordan Belfort bróker életét mutatja be a felemelkedéstől a majdnem-bukásig (bukásszerűségig), kokainon és kurvákon keresztül a rendőrségi kihallgatásig, három fájdalmasan hosszú órában, ami nyugodtan elment volna húsz részes tévéfilmnek (a mellékkarakterek kibontásával negyvennek) - ahogy a nézőtéren láttam, nem én voltam az egyetlen, aki azon gondolkozott, hogy feláll és valami kevésbé unalmas elfoglaltságot keres magának: hiába a sok kicsi jelenet, hiába a rohanás, ennyi mindent nem lehet ilyen "kevés" időben elmondani - de ezt talán még elnézném, ha lenne a filmnek íve, de nincs (a Keresztapa második része&nbsp;még ilyen röhejesen hosszú - vagy a blogos utóbbi hónapokból az Adele élete&nbsp;- és bár pokoli szájbarágós, az ívre nem tudok panaszkodni). Olyasmibe már bele sem merek kérdezni, hogy az ígéretes narratív kezdés (ahogy az elbeszélő főhős kijavítja magát és újraszínezi a képernyőn a sportkocsiját) után miért kapcsol át a mű néha mindentudó beszélőbe és kezdünk el belelátni a szereplők fejébe - a történetmesélés szabadsága addigra már úgyis rég megdöglött (ami mondjuk a majdnem feleekkora Usual Suspects-nek mégis brilliánsan sikerült).

2014-01-11 

----

[5.5], [pénz]
