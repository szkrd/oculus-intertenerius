# La Grande Bellezza - 2013

Jep, a 65. életévét betöltött olasz kritikus próbálja befogadni a körülötte létező szépséget: partiról partira megy, mindenki ismeri és mindenkit ismer, találkozik Róma új és régi szellemeivel. Amikor a főhős viszi előre a történetet, nagyon jól működik, csodálatos részek vannak, imádom a fényképezést, de sokszor zavar a hirtelen vágás: egy kétórás film igazán megtehetné a szíveséget, hogy ne csak felvillantson, hanem meg is mutasson. Sorrentino továbbra sem tudja kezelni a nagy érzelmeket, a megmutathatatlant (pontosan ez volt a bajom az Ifjúsággal is), a zenei aláfestés sokszor giccsbe löki az amúgy egyszerre sztoikus és egyszerre művi-megcsinált kritikus kalandozásait, a múlt piszkálása meg éppen olyan szerencsétlen húzás, mint az Ifjúság záró operája. Az elmondhatatlant nem lehet elmondani; azt csak átérezni lehet - sokszor közel táncol hozzá a film, de nem elég közel; mindezek ellenére mégis pozitív csalódás volt, tudom szeretni azt a lassan kavargó műanyag színorgiát, amit elém tesz; örülök, hogy megnéztem Á ajánlására.

2016-06-19 

----

[8], [műanyag], [olasz], [üveggolyó]