# Great Teacher Onizuka - GTO - 1999

Onizuka, a 22 éves semmirekellő ex-bandatag fejébe veszi, hogy tanítani fog, mert az iskola nem elég vicces. Meg mert a diáklányok szépek. Tudtam a sorozatról, de valahogy soha nem néztem bele, pedig ízig-vérig profi darab: kiváló a dramaturgia, tart valahonnan valahova, a karakterek fejlődnek, formálódnak, nem veszi magát vészesen komolyan, van egy bumfordi-pikírt humora és nem utolsó sorban: szórakoztató. A fiatal tanár küzd a diákjai elfogadásáért: kezdetben a diákok próbálják kikészíteni, majd idővel ő próbálja meg egy osztállyá kovácsolni a megannyi problémát, traumát, sérelmet, vágyat - a maga nyers, erőszakos, szókimondó módján. A japán oktatási rendszer pont nem arról híres, hogy laza, vagy megbocsájtó lenne - a sorozatban vicces köntösben csupa nehéz téma megjelenik: a szokásos bullying, kiközösítések, rivalizálás, tanár és diákok kapcsolata, iskola és magánélet között húzódó törések, otthon a szőnyeg alá söpört problémák, a nehéz vizsgák és felvételik és a többi.

2016-09-21 

----

[9], [animáció], [iskola], [japán], [nagyérzelmek], [retró], [sorozat]