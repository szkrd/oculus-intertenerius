# The Imitation Game - 2014

Alan Turing az autista zseni, aki feltörte az Engima kódját egy titkos katonai projekt keretében - nem rossz film az Imitation Game, de hozza ugyanazokat a műfaji kliséket, mint például a még frissnek mondható Social Network is (a Whiplasht nem tudtam végigülni, a Beautiful Mind pedig nem keltette fel az érdeklődésemet, de a zsáner túlmutat a filmen), minden és mindenki tökéletesen illeszkedik egy (műfaji) kirakóba. A meg nem értett zseni, a kőbunkó szögletes tábornok, az ellenséges majd elfogadó csapat, az iskolás évek hányattatásai, a három idősík (gyermekkor, fénykor/kaland, nyomozással egybekötött visszaemlékezés), a túldramatizált vágás, a banális túlpörgetése, a kém-játék a csapatban, a suta lánykérés és a suta szakítás stb. A film premisszája a főhős keretbeli monológja, miszerint ha nem tetszik, amit hallani fogsz, akkor húzz a fenébe (please leave this room) - és én ezt is teszem másfél óránál.

2015-07-25 

----

[5.5], [dráma], [limonádé]