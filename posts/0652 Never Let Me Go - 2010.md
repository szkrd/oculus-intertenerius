# Never Let Me Go - 2010

Hailsham egy aprócska elit iskola, ahol szervdonorokat nevelnek, itt nő fel együtt Kathy, Tommy és Ruth. Szerelembe esnek, élnek, majd fiatalon meghalnak. Idegesít a film, mert az univerzum és a karakterek egyaránt csak lógnak a levegőben, mindent elmosnak a hatalmas érzelmek, nyomokban sem tartalmazza a Gattaca intelligenciáját (vagy lássuk be, az ideológiáját). Nem tudjuk, hogyan képes létezni az iskola (vagy a világ) ebben a morális válságban, nem tudjuk mi vezetett idáig; nincs ellenállás sem kívülről (emberi jogok), sem belülről, senki nem lázad, senki nem menekül, senki nem lesz öngyilkos, mindenki egyszerűen elfogadja a sorsát - mert persze az ember erről híres. A börtönökben csupa szomorú, nyugodt, távolba révedő kis dísznövény van. A három karakter szerelmi háromszögén kívül nem sok minden derül ki róluk, vákumban élnek és maguk is üresek - nincs semmi &nbsp;a filmvászon mögött.

2016-06-12 

----

[5], [limonádé], [mivan], [műanyag], [nagyérzelmek], [retró], [scifi], [sírásleszavége], [tearjerker], [utópia]