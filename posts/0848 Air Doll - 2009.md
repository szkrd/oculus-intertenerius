# Air Doll - 2009

Hirokazu. A modern japán nagyvárosban egy nap egy felfújható szexbábu szívet talál magának és önálló életre kel. Nappal a közeli videótékában dolgozik, este élettelenül fekszik a "tulajdonosa" mellett: találkozik szép és szomorú dolgokkal, ürességgel, teltséggel, öregséggel, fiatalsággal - hiába üres a teste, hamar rájön: a szív mindennél nehezebb.

Nem túl meglepő módon gyönyörű a fényképezés - de ez mit sem változtat a tényen, hogy a film végtelenül melankolikus-szomorú; nem pesszimista, de a modern élet lenyomataként központi témája a kiüresedés: fel lehet bontani minden elemét allegóriák sorozatára, de talán érdemesebb egy lágy meseként befogadni, ahogy a semmiből idecsöppent fiatal lány rácsodálkozik az életre és próbálja megtalálni létének értelmét.

2018-04-02

----

[8.5], [japán], [magány], [modern], [szomorú], [mese]
