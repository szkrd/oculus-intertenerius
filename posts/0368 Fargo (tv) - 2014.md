# Fargo (tv) - 2014

A Coen testvérek filmje "ihlette" a tv sorozatot, nézhető, eddig egy évad, talán nem is lesz több: sorozathoz képest kellemes. A film védjegye, a hülyeségfaktor (ostoba emberek értelmetlen dolgokat csinálnak) itt alacsonyabb, de a minden rész elején megjelenő "igaz történet" felvezetés idegesít és a véletlenek egy idő után kenterbe vernek egy Shakespeare drámát, gyakran igencsak félrenéz a kamera a problémás plot pontoknál. A történet: Lester, a nyámnyila biztosítási ügynök találkozik egy bérgyilkossal, meg a középiskolai bullyjával, aminek hatására elpattan egy húr és az élete száznyolcvan fokos fordulatot vesz, először jobbra, aztán balra; a képlethez jár postás-rendőrbácsi, dundi nyomozónéni, legalább három bérgyilkos és mérhetetlen mennyiségű hóesés, meg cg-vihar.

2014-07-20 

----

[6.5], [kalapács], [tv]
