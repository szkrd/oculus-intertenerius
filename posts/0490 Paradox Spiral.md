# Paradox Spiral

Hét rész, darabja egy-egy óra, ami sok; a rajz szép, nagyon szubtilis a CG, nem bántó, de hajlamos elrévedni, nézzük a naplementét és várunk - de nem ez a baj a sorozattal, hanem az ordító közhelyek, amikbe lassan kezdek belefáradni. Lehet, hogy jobb lesz, két rész/óra után, lehet hogy nem, aligha kap több esélyt: élettapasztalt, bölcs tinédzserek, pszi-erő, kések, kések és kések, bábok, sok vér és a többi. Kokutou a megértő, szelíd fiú, Shiki az impulzív, robbanékony "pszí-harcos", aki mindig kimonót hord és utálja az embereket (de valamiért mégsincs kiközösítve, nincs orrvérzésig szivatva, mert ő ugye mindezek felett áll), aki skizofrén és titokzatos és gazdag és szép és veszélyes stb. És akkor ez már megint egy olyan anime, amit ajánlottak és ami mindenhol magas pontszámot kapott.

2015-06-23 

----

[5.5], [animáció], [félig], [horror], [japán], [műanyag], [sorozat], [sátánka], [trancsír], [tv]