# Strawberry Shortcakes

Négy fiatal japán nő keresi a boldogságot a modern városban; miközben folyamatosan visszatérünk a halál, az elidegenedés és a magány hálás témáihoz, a filmnek van egy finom bizarr-cinikus humora, amivel sikerül oldania a nyomasztó légkört, főleg hogy ezzel meg is ágyaz az (ál)naivitásához tökéletesen illeszkedő pozitív végkicsengéshez (vissza a természethez, avagy: műveljük kerteinket; ahol a kert a test és lélek, psziché és város, modernitás összhangban történő működtetése). Ismét egy erősen terapizáló mű, amely ugyan finomabb, mint a Shinkokyu, de üzenetét tekintve ahhoz nagyban hasonló: a gyógyító munka és a közösség ott, magunk és embertársaink elfogadása itt.

2011-03-06 

----

[7], [japán]