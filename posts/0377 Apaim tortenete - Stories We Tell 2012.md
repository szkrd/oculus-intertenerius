# Apáim története - Stories We Tell 2012

Sarah szépen lassan rájön, hogy az apja nem is az apja - egy DNS vizsgálattal pedig a gyanú bebizonyosodik; Sarah összerántja a népes családot és mindenki együtt emlékezik az anyára, aki annak idején sírba vitte a titkot. A Stories nem csak azért kitűnő dokumentumfilm, mert egy percre sem nézek az órámra, hanem mert egyszerre családtörténet és játék a narratívával; egyik szinten kibontakozik egy anya, az elbeszélők gyakran ellentmondásos történeteivel létrejön egy élő személy, a másik szinten pedig folyamatosan reflektálunk a mesélésre, arra, hogy létezik-e igazság, vagy inkább egymás mellett létező igazságok vannak, amit ki-ki kizárólagosnak vél. Tipikusan olyan film ez, amit középiskolában és egyetemen is kötelezően vetítenék, mert a történeten és törékeny emberi kapcsolatokon túl nagyon fontos dolgokat mond el történetek megképzéséről, a mesélés aktusáról, az emlékezés működéséről és persze a dokumentumfilm műfajáról.

2014-08-24 

----

[9], [doku], [emlékező], [metafilm]
