# Icarus - 2017

Bryan Fogel amatőr kerékpáros elhatározza, hogy kontrollált körülmények között kipróbálja milyen drogokkal versenyezni - a kisérlethez nem talál amerikai segítőt, "csak" az orosz dopping-labor vezetőjét Grigory Rodchenkovot.

Az Icarus-szal az a nagyon nagy baj, hogy megígéri, miről fog szólni, aztán fél óra után eldobja az egész témát és az orosz doppingbotrányra kezd el kocentrálni, Grigorij és Snowden között von párhuzamot, a csapból is Orwell folyik, KGB, FSzB, Putyin és a többi.

Lehet, hogy cinikus vagyok, de ez nem érdekel; Putyin, ha nem tartaná féken a világpolitika, szőröstül-bőröstül felfalná a világot, nem hiszem hogy bárki is meglepődne azon, hogy az oroszok állami szinten doppingoltatják a sportolóikat, másfél órán át ezt szajkózni nemcsak fárasztó, de idegesítő is. A sztori Grigorij magántörténetévé válik és Fogel teljesen kiesik a képből, ezen pedig a Netflix végtelenül mély zsebe sem képes segíteni. 

2017-11-01

----

[3], [dopping], [drog], [orosz], [sport]
