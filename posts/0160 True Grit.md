# True Grit

Western mashup és female empowerment: Mattie, 14 éves leány, apját lelövi egy veszett kutya, mire a lány "leszerződteti" az öreg, félszemű marsallt és együtt a texasi vadőrrel hármasban levadásszák az ellent. Persze nem ilyen egyszerű, mert van élettapasztalat, meg western bölcsesség, esszenciális Amerika - de végül az emberi dráma kilúgozódik az anyagból, az Indiana Jones-féle időzárás (a Rémkirály színkavalkádjával) felszakítja az egyenletes tempót, a jövő/jelen narratív kerete pedig fájóan közhelyes; nem mintha az Unforgiven nem így zárna, de míg Eastwood filmje keserű és férfias, addig a True Grit-ben van némi lágyság, tényleg "majdnem lehetne" feminista kritikának megfelelő esti film.

2011-06-16 

----

[7.5], [coen]