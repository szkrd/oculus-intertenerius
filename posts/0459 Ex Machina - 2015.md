# Ex Machina - 2015

Nathan, a világ legnagyobb programozózsenije meghívja magához az egyszemélyes kutatóbázisra a fiatal Calebet, cége dolgozóját, hogy tesztelje le a csúcstechnológiával épített robotot és annak "szoftverét". A film sok tekitnetben főhajtás a nagyok előtt, könyvben inkább Asimov (pozitron agy), filmben meg a Westworld (itthon is egészen ismert Feltámad a vadnyugat néven), aztán a végkifejlet majd az Under the Skin lesz, ami hidegségében és filozófiájában nagyságrendekkel meghaladja a lágyabb, édesebb-puhább Ex Machinát. Lassan kiderül, hogy Nathannek sincs ki a négy kereke, meg talán a robotjának sem, elindul egy macska-egér-macska játék a szereplők között; kár, hogy Ava, a "robot" tele van cg-vel, jobban működött volna a film az "ő nem ember" posztulátummal, még jobban el lehetett volna időzni a gyönyörű-szögletes belső tereknél (igen, van folyosón végig úszó kamera, nem, nincs gokartos kisgyerek és baltás apuka) - ritka, hogy egy filmre azt mondjam, kevesebbet vágtam volna, de az Ex Machina ilyen.

2015-05-20 

----

[8.5], [műanyag], [robot], [scifi]
