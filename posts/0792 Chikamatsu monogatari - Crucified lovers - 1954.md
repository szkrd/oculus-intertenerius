# Chikamatsu monogatari - Crucified lovers - 1954

Mohei, a jólelkű festő beosztott segíteni akar ura feleségének, Osannak, aki pénzt kér tőle - miközben a fukar munkaadó bordélyházba jár és a szolgálóknak csapja a szelet. Úgy alakul, hogy Mohei és Osen menekülni kényszerül, miközben mindenki a halálukat kívánja - nem túl meglepő módon erre van is esély, hiszen a középkori Japánban a házasságtörést kereszthalállal büntették.

Súlyos dráma a Chikamatsu - szép a keretezése (keresztre feszítéssel kezdődik és azzal is végződik - csak míg a film elején két ismeretlent veszejtenek el, a zárásban már a két főszereplőt látjuk), a történetet megirigyelhetné Shakespeare is, de persze nagyon jól rávilágít a japán társadalom merevségére, az elvárások és a vágyak mindent felőrlő ütközőzónáira. Azért is megrázó a film, mert jól mutatja, hogy mennyi érzés, elvárás, vágy fakad kulturális beidegződésből - és hogy európai szemmel ez a film mennyire mást "jelent", mennyire máshova helyeződnek a hangsúlyok, mintha a "japán szememmel" nézném.

2017-07-28

----

[8.5], [dráma], [japán], [szerelem]
