# The Killing of a Sacred Deer - 2017

Lanthimos: a Lobster után talán túl sokat vártam; Steven, a híres és jónevű szívsebész pár éve elveszítette az egyik betegét, rebesgetik, hogy az orvos a műtét előtt ivott és ez közrejátszott, de ez nem biztos - a férfi fia többszöri találkozás, beszélgetés után "megátkozza": vagy megöl valakit a családjából, vagy mindenki meghal - a két gyerek és a felesége.

A cím az Iphigeneia-ra utal (az amúgyis szar feliratozó külön érdeme, hogy valamiért Csodaszarvasnak fordította a címet, mert az biztos jobban hangzik, vagy nem tudom), ahol Agamemnón véletlenül megöl egy szent szarvast és hogy kiengesztelje Artemiszt (és persze hogy minden fasza legyen a trójai háborúban), megöli a lányát - fear not, tehát Agamemnón nem őrült meg, nem egy vérszomjas vadállat, nem egy háborús baorm, hanem hát megölt egy szent szarvast.

A film nagyon erősen szájbarágja, hogy ez egy abszurd szituáció, egy sorstragédia, amiből az orvos nem tudja kidumálni magát; két lehetősége van, vagy megöl valakit a szerettei közül, vagy végignézi, ahogy meghalnak: lebénulnak, megvakulnak, összeesnek, akármi. A gondom csak az, hogy ez ugye nem egy értelmesítés (mint a görög dráma), sokkal jobban kidomborodik a "megmásíthatatlan átok", ami egy elképesztő módon szétkoptatott toposz, már ha csak arra gondolunk is, hogy az ószövetségi isten mennyire egy humortalan ocsmány figura, akivel pont így nem lehet egyezkedni, mint az átkot hozó tinédzserrel. Emiatt a film egy nagyon szűk, nagyon zárt keretrendszerben toporog: ez nem játék (mit tennék én), hanem egy történet, ami ilyen és nem másmilyen.

Nem lehet megkérdőjelezni (egy/az) Isten döntését, nem lehet azt mondani, hogy ugyan már, ez a szemet szemért, fogat fogért hozzáállás egy "kicsit régi", "kicsit barbár", hogy Steven szereti a gyerekeit, imádja a feleségét és például - mellékesen - orvosként megmentett kétszáz emberi életet és ha netalán nem kap idegösszeomlást és nem csukják le, ha úgy dönt, hogy kivégzi az egyik családtagját, akkor még megmenthet(ne) kétszer ennyit - nem; ez van, ha nem tetszik, ki lehet menni a teremből.

2017-12-29

----

[5.5], [abszurd], [család], [horror], [sorstragédia], [vallás], [áldozat]
