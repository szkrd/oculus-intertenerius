# Sunshine - 2007

Annyira szerettem volna estére egy jó mozgóképes scifit, de a Sunshine sajnos buta és hangos. Nagyon jó lélektani kriminek indul a Titanic vezérkaráról, akik várhatóan begolyóznak és kinyírják egymást még mielőtt nekimennének a jéghegynek, mert még arra sem képesek, hogy egy iránytűt leolvassanak, nemhogy egy hajót elnavigáljanak. Eltekintenék olyan marhaságoktól, hogy a történet alapját képező fúziós mesebomba nincs és nem lesz, hogy a hajón minden technológia jelenkori (igen, az AI is egy rakás szar), hogy valami csoda folytán a hajó belsejében van gravitáció (miközben forgástestnek nem működik), hogy a payload hangár méretű felszíne (??) oxigénnel van ellátva, hogy valamiért nem lehet üzenni nyolc fénypercen túl a Föld felé - de sajnos nem ez a legnagyobb baj, hanem hogy a film nem tudja megállni, hogy ne hozzon be ideológiát és hozzá olyan főgenyót, aki annyira ijesztő, hogy azt még a kamera sem tudja megmutatni. Kár érte.

2013-08-04 

----

[4], [scifi]