# Les innocentes - Ártatlanok - 2016

A háború végén levő lengyel káoszban egy zárdában sorra esnek teherbe az apácák - persze nincs itt semmi csoda, hol a németek, hol az oroszok erőszakolták meg, akit csak lehetett. Heten várandósak, de a zárda végét jelentené, ha a botrány kitudódna - csak a véletlen folytán akadnak segítőre az apácák egy francia vöröskeresztes doktornő személyében.

A doktornéni zavarbaejtően szép, ezt meg kellett jegyeznem - a történet súlya azt adná, hogy hit és embertelenség konfrontációját fogjuk látni, ezzel szemben a film nem biztos, hogy tud (hihető) választ adni erre a törésre. Természetesen a totális tagadástól és öngyilkosságtól van itt minden a boldog anyaságig - de a befejezés, miszerint a válasz azért mégiscsak az anyaságban és a gyerekek iránti szeretetben van, nem teljesen illeszkedik a keresztény egyház történelmébe. Igen, a józan észébe tökéletesen, de a józan ész és a vallási dogma két nagyon távoli dolog.

2017-03-15

----

[7], [anyaság], [bűn], [francia], [orvos], [vallás], [zárda]
