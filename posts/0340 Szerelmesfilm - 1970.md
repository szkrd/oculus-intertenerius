# Szerelmesfilm - 1970

A film az ötvenhat utáni szocialista légkör kordokumentuma és egy levegőtlen, összepréselő szerelem leírása, kórtörténete: Kata és Jancsi gyerekként egymás mellé sodródnak és az együttlét válik valami szerelem-szerű érzéssé (ahol fontosabb a "jelenvalóság", mint a jövő); a felnőtt férfi visszaemlékezése a film kerete, Szabó folyamatosan hangsúlyozza az emlékek ingatag voltát (mesélők, átrendezett jelenetek, homályos foltok) és egyértelművé is teszi, hogy a férfi és a nő közelmúltbeli kapcsolata a korai gyermeki ragaszkodással és összetartozással egyezik, a kettő azonos (a szánkózó gyerekekre transzponálódik a szánkózó felnőttek képe, a két gyerek egymás mellett ülése és a két felnőtt szeretkezése). Kiváló, szépprózai eszközökkel, szétszálazhatatlanul épül össze a kor, a magyarság, a magyar lét és egy szerelem története.

2014-02-14 

----

[8], [magyar]
