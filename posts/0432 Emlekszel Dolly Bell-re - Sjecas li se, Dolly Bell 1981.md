# Emlékszel Dolly Bell-re? - Sjecas li se, Dolly Bell 1981

A kamaszodás, első szerelem, első szexuális élmény mindig nagyon nehéz téma, Kusturica lágysága azonban megint meghozza az egyensúlyt: a fiatal Dino két fiú- és egy lánytestvérével, szüleivel él egy lerobbant házban. Az apa hithű kommunista, a helyi közösségi ház esztrád zenekart szeretne az ifjúságnak, a háttérben már épül a lakótelep, a padláson pedig Sintér barátnője tanítja meg Dino-t csókolózni. Felvillan az emberkereskedelem, a prostitúció sötét árnya (az olasz sláger az egyik oldalon, Milánóba csempészett lányok a másikon), halálos betegség a családban, de a helyzetek éle a zavarbaejtően esetlen és megmosolyogtató szituációk hatására mindig elég tompa lesz ahhoz, hogy ne vágja meg a kezünket.

2015-02-26 

----

[8], [kusturica]
