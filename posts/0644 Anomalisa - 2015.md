# Anomalisa - 2015

Stop motion, egész estés animáció: Stone, a reklámszakember Fregoli-szindrómában szenved, minden hang és minden arc azonos számára, az élete szürke és unalmas. Miközben azt hirdeti, hogy mindenki megérdemli a törődést, a gondoskodást, ő maga már rég nem képes egyéneket látni. Egy nap előadása előtt azonban találkozik a hotelben egy nővel, akiben aznap éjszakára gyógyírre lel. Nagyon megrázó az összes azonos férfihang, a női beszéd katartikus élményt nyújt a vásznon - és aztán a szétesés, visszaszürkülés is fájdalmas, megrázó folyamat; különösen szép a rövid-esetlen szexjelenet, ami szöges ellentéte minden glorifikált hollywoodi műanyagdugásnak.

2016-05-25 

----

[9.5], [animáció], [itsakindamagic], [mindfuck], [szerelem]