# Mob Psycho 100 - 2016

ONE webcomicjából készült, akárcsak a One Punch Man - és sok tekintetben ugyanazok a dramaturgiai problémák itt is, mint a OPM-ben; sőt, talán nagyobbak. Olyan nagyok, hogy egy mágikus szkriptdoktor sem tenné helyre őket.

Mob, a fiatal iskolás fiú végtelenül erős telekinetikus energiával bír, azonban már gyerekként eldöntötte, hogy nem akarja rosszra használni a képességeit, előnyöket pedig végképp nem akar velük szerezni. A jellemkomikum megint az, mint a OPM-nél: Mob bárkit le tudna győzni, ha akarná.

Pénz van itt is bőven: a zene és a rajz csodálatos, de a tizenkét részben (négy óra) a support castról szinte semmit nem tudunk meg, a Mobot körülvevő diákok és szellemek csak kellékek - sőt, Mob maga is egy végtelenül egyszerű karakter, passzív, a világgal tökéletes harmóniában élő, boldog srác: akármennyire is fáj, nincs benne semmi hősies. A "végső harc" a "speciális" eszperekkel is totális unalomba fulladna, ha nem lenne, három-négy (igen olcsó) deus ex machina pillanat, ami megborítja a befejezést - de az utolsó pár percben a szálak gyors elvarrásánál nagyobb közhely már nincs is.

2017-02-05

----

[5.5], [animáció], [antihős], [japán], [sorozat], [pénzazvan]
