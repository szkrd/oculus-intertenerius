# Eljövendő napok - L'Avenir - 2016

Nathalie filozófiát tanít, huszonöt év házasság után a férje hirtelen elhagyja, nem sokkal később meghal az anyja is - Nathalie azonban okos és művelt és ezért nem omlik össze, még az sem nagyon viseli meg, hogy a kedvenc tanítványa unalmas kispolgárnak titulálja. Szép, lágy film az Avenir, amikor a nő sír egy jót (a macskát ölelve) és amikor a lánya sír egy jót (a gyereket ölelve), az egész ügyes, de hiába a sok és erős kihagyás, akkor is túl szép, túl felhőtlen ez a "töréspont" és az azt követő elengedés, tét-nélküli életre találás. A zene ugyanígy nagyon egyszerű, pontosan szájba rágja a főhősnő hangulatát, gyászban éppen betöltött helyzetét - köszönöm, hogy valaki fogja a kezem.

2016-11-05 

----

[6.5], [család], [francia], [itsakindamagic], [kisérzelmek], [macska], [életke]