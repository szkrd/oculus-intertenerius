# Wall-E - 2008

Wall-E a kicsi szemét-tömörítő robot beleszeret EVE-be, a növényi élet után kutató robotba - amit (akit) az emberiség maradéka küldött vissza a Földre, hogy nézzen szét, ugyan már lakható-e a kék bolygó újra, így most éppen hétszáz év múlva. Döbbenetes látni a szakadékot a korai Disney túláradó optimizmusa, tündérmeséje és a 2008-as Wall-E cseppet sem burkolt kritikájáig, amiben az emberek kövér zsírkupacok (fókákról mintázva!) egy sertés-telephez hasonlítható szórakoztató űrhajón, ahol mindent a robotok végeznek, miközben az ember hízik, zabál, ürít és szaporodik. Külön jó pont a HAL 9000 referencia, az Imígyen szóla Zarathustra, no és persze a kiváló testbeszéd-animáció (az animációs és író stáb egy éven keresztül minden nap megnézett egy némafilmet).

2015-01-03 

----

[8.5], [animáció], [apokalipszis], [scifi]