# Autoreiji - Outrage

A 2010-es Kitano film; az idősödő mester visszatér a yakuza-filmekhez, de a végkicsengés még talán sötétebb, mint a Violent Cop esetében: királydráma ez is, de a király megőrül (és leszalámizza teljes udvartartását) - végül pedig az új király ott folytatja, ahol az előző abbahagyta: az erőszak újratermeli önmagát, a szervezett bűnözés szenvedést és erőszakot, szervezett bűnözést szül. Kimondottan brutális, ahogy Kitano (most) nem zárja le a filmet a tengernél, hanem egyértelműen szájbarágja a tananyagot: itt nincs különbéke, túllépünk a giri és a ninjo örök konfliktusán, ugyanis itt az erőszaktevők el sem jutnak a konfliktusig, agyatlan bábok csak, akiket kötélen mozgat a bolond oyabun.

2011-03-11 

----

[8], [japán], [kitano]