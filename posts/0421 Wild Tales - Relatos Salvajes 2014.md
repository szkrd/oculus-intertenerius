# Wild Tales - Relatos Salvajes 2014

Több kisfilm, mindegyik az extrémről, az impulzív döntésekről, dühről, indulatokról - de mindegyik a maga groteszk módján módfelett humoros: nincs mulatságosabb és kiszámíthatatlanabb lény az embernél. A legrövidebbek ütnek a legnagyobbat (repülőgép, gyilkosság az étteremben, (kettős) gyilkosság az úton), a hosszabb "gázolás" szépen megépíti a drámaiságot, a "házasság" és a "mérnök" lazább, könnyedebb, parodisztikusabb és bár nem szeretem az egy rendező kisfilmjei két órában kategóriát, most nagyon jól működött. Nem Almodovar, nincs benne lágyság, nem simogatva adja be a keserű pirulát - hanem két marékkal feldobva az égbe, hátha beleesik egy a sültkrumplis ebédbe, de végre valahára egy (több) jól megcsinált fekete komédia.

2015-02-07 

----

[9], [kisfilm], [vígjáték]