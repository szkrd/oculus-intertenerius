# Moana - 2016

Nekem a Frozen jobban működött, holott a többség a Moana-t preferálja... Moana, a kis sziget vezetője (papnője?) és az Óceán "kiválasztottja", akinek meg kell keresnie Maui-t, a félistent, hogy a segítségével visszavigye Szigetanyunak az elrabolt szivecskét (ami egy kis zöld kavics - valamiért az Óceán inkább rábízza a feladatot), különben a fekete átok megeszi a halakat és kókuszdiókat és mindenki éhen fog halni. Majd egyszer.

Technikailag a szokásos hős útja dramaturgia, megbolondítva nagy adag female empowerment-tel, miközben tele van plot device-okkal, amik nélkül a történet darabokra esne. A befejezésen is érezni, hogy sokadik nekifutásra jött össze, Maui pedig túl ellenszenves (értsd: egy monumentális farok) és feleslegesen domborítja túl a női főhőst (az egész film szinte két karakter játéka: Moana megtanul evezni, Maui pedig beismeri hogy pici és szomorú és csak szeretetre vágyik mert kiskorában nem szerették a szülei juj meg jaj) - miközben képtelenek vagyunk megszabadulni a bárgyú comic relief kiskakastól (és az örökifjú tündéri cukorfalat zabálnivaló teacup pigtől). Talán ha nem lenne ennyire ijesztően izzadságszagú a forgatókönyv (kell egy női hős! és? mi és?) és nem lenne ennyire unalmas a két karakter, megtudnám szeretni...

2017-07-08

----

[6], [animáció], [disney], [girlpower]
