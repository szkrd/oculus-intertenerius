# Tengoku to jigoku - High and Low

'63-as Kurosawa - K-t valahogy elkerültem, vagy inkább "jórészt elkerültem", mondván, hogy kimondottan nem "japános" rendező, de pótlom lassan: sajnos ezt két részben, törött feliratok miatt. A film nagyon ügyes, feszes dráma, jó alakításokkal és még jobb lezárással (az egyre szükülő háló, az egyre több információ, aztán a csúcson az elítélt két mondatos, arcba vágott "indoklása" - illetve a menny/ég (tengoku), pokol/mélység (jigoku) oda-vissza cserélődése): a gazdag cipőgyárost megzsarolják, ám véletlenül sofőrjének a fiát rabolják el - a családi jólét és biztonság elvesztésétől való félelem, a kilátástalan jövőkép lehetősége és az emberség csap össze Gondo-ban, aki kishíján bele is őrül a helyzetbe. Rövid tanulság: ne építs villát nyomornegyed fölé.

2011-01-05 

----

[8.5], [japán], [kurosawa]