# The Fault in Our Stars - 2014

Hazel és Gus tinédzserek, egy rákosoknak tartott csoportterápiás beszélgetésen összeismerkednek, sokat nevetnek, sétálnak, elutaznak Amszterdamba, egymásba szeretnek és élnek még egy darabig - ha nem lengené be a halál a történetet, akkor könnyed kis limonádé lenne, így édes-keserű dráma, ami kellemesen őszinte: a legtöbb feldobott labda teljesen más röppályát vesz, mint azt várnánk; főleg a szülők "jellemfejlődése" szép, a bennük levő ambivalencia, a túlféltésen való túllépés (apai és anyai oldalon is), vagy ahogy Hazel megérti, hogy a történetek lezárása nem a főhősnek szól, hanem annak, aki hátramaradt és már nincs mit olvasnia (a temetés és a halotti beszéd egyik oldala ez, a másik a felbukkanó író, aki korábban azt próbálta elmagyarázni a fiataloknak, hogy egy történet ha véget ér, akkor a történet univerzuma megszakad, ha lenne folytatás, akkor a történet nem szakadt volna meg, miközben a regényuniverzum önmagában végtelen, éppen csak nem lehet soha többé belenyúlni, belenézni, kívül rekesztődünk rajta, hiába van előttünk az író - aki nem ír).

2014-10-08 

----

[7.5], [tearjerker], [betegség]
