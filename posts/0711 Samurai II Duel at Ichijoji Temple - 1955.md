# Samurai II: Duel at Ichijoji Temple - 1955

Toshiro Mifune itt már nem a tejfölös szájú ifjút játssza, hanem a szamurájt, aki egy évig olvasott és aztán bölcs emberként jött ki a könyvtár-börtönből, ahova az agyafúrt szerzetes zárta. Csak hát még nem elég bölcs; erősnek erős, de a jelleme még nem olyan, mint egy szamurájé - ezért világot kell látnia és képeznie kell magát. Ez az (elképzelt) japán középkorban körülbelül azt jelenti, hogy hősünk lemond a nőkről, akik persze megőrülnek érte (esetünkben a falubeli lány Otsu és a bukott nő, Akemi), odafigyel az idősek bölcsességeire és időről időre kihívja az aktuális porfészek dojojának erősembereit, vagy annak mestertanárát - ezzel tud magának hírnevet szerezni. Ha már elég hírnevet szerzett, akkor beállhat egy nagyúr szolgálatába és nem lesz többé ronin, vagy úgy dönthet, hogy még több bölcsességet kell szereznie (szintet lép) és a helyi iskolák hírnevének hobbi-szintű lerombolása helyett inkább okosságokat próbál magába szívni.

2016-12-26 

----

[7.5], [chambara], [edo], [japán]
