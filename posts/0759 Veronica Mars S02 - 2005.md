# Veronica Mars S02 - 2005

Szerintem hónapokon át néztem, nem siettem el, de nem is nagyon volt miért: korrekt kikapcsolódás, hozza az első évad színvonalát, még ha a személyes vonatkozás (legjobb barátnő és alkoholista anya) meg is kopott (végülis Verocskának nem léphet le kétszer az anyja, vagyis igen, csak az már a kutyát nem érdekli).

Kellett cserébe a gigabűntény (pokolgépes merénylet - nagyobb, jobb, több), de így is üdítő, ahogy játszik a karakterekkel (Duncan, Logan, Wallace, Eli stb.), a játékosságot erősíti a sok "tinédzseres" szerelmi szál is, ami néha irritált, de általában mégiscsak jól állt a fiatal felnőtteknek. Most nem érzem, hogy hiányozna az utolsó, harmadik évad, de talán egyszer majd kedvet kapok hozzá.

2017-04-22

----

[8], [iskola], [mystery], [sorozat], [tv], [whodunnit]
