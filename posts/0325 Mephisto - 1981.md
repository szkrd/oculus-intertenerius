# Mephisto - 1981

Szabó István filmje a Klaus Mann regényből, ahol a végletekig megalkuvó Hendrik Höfgen színész egyre megasabbra kúszik a színházi és politikai ranglétrán, miközben mellette hasonló sebességgel másznak a nácik és hullanak az ideológiailag kifogásolható színésztársak. A történet zseniális (a színész, aki Mephisto akar lenni, de végül rá kell döbbennie, hogy ő pusztán a megkísértett Faust, ő "csak egy színész"), a Höfgent alakító Brandauer pedig kiválóan játszik - azonban (valószínűleg egyetlenként a filmértő közönség mellett) egyszerűen megőrjít a színpadi munka: mindig két fél beszél, mindig udvariasan instruált dialógusokkal, a háttérzajok ilyenkor kellemetlenül tompák és a statiszták állnak szerencsétlenül, a szinkron idegesítő és élettelen; a mű zokog, hogy színpadra kerülhessen, miközben nekem mégis mozgóképen kell végignéznem.

2013-11-08 

----

[6], [magyar]
