# Buta to gunkan - Pigs and Battleships

Szintén Imamura ('61), és akárcsak az Endless Desire-t, ezt is igen nehéz végigülni (az emberi ostobaság és mohóság panoptikuma mindig fájdalmas): ami a film kilencven százalékára szinte egyértelművé válik, azt itt is tökéletesen befejezei, lekerekíti az utolsó tíz százalék - ami most nem más, mint hogy igen, itt tényleg mindenki disznó; ahol pedig mindenki úgy él, mint a disznók, onnan el kell menni.

A japán nők serege az amerikai matrózokon élősködik, a hülye férfiak a boltosokon és kereskedőkön (pénzbehajtás, zsarolás), Haruko a szülein és nővérén, a kínai uzsorás pedig a helyi yakuzán. Haruko szerelme, Kinta, a fiatal bamba férfi, még utoljára meghempergőzik a sárban ("engem csak a disznók értenek meg"): a fényképezés, a tömegjelenetek és az állandó vizuális párhuzamok egyértelművé teszik a mondanivalót. Végezetül Haruko, a magára maradt szerelmes letörli ajkairól a rúzst és kilép a moslékra ácsingózó disznók világából.

2011-03-29 

----

[7.5], [imamura], [japán]