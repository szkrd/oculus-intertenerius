# Paprika

Gyönyörű animáció, megérne egy misét egy jungiánus elemzés, de majd máskor; amúgy a film nem is nagyon rejtegeti a jungi ihletést, illendő melléolvasni a
_Női mesealakok_ elemzéseit, de működik anélkül is. Ahol az Inception csak egy sci-fi thriller, ott a Paprika valóban álom - Kon ötletesen párosította a médiumot a történettel, várom, hogy tud-e még egyszer ekkorát alkotni (mondjuk a Paranoia Agent szép felvezetés, nem tagadom).

A pszichológiai vetülethez való hozzállást jól jellemzi a két filmben a freudi gondolat: a Szfinx-Ödipusz jelenet a Paprikában (mint átlényegülés, tehát kezem feje fricska, azaz: köze nincs az ödipális közhelyekhez) és a rosszfiú-pszichiáter-bemondóember az Inception-ben (az apánál kezdjük, punktum: ennél egyszerűbb Freud már nem lesz).

2010-08-15 

----

[10], [animáció], [újra]
