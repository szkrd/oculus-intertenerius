# Mahou Shoujo Madoka Magica - 2012

A rajz és az animáció is csodaszép, a zene kiváló: mindössze tizenkét rész a magical girl subgenre-ből - és kimondottan jó. Nem az én világom, de tud reflektálni a stílusra, túl tud mutatni önmagán, tud komoly kérdéseket feszegetni, képes saját mitológiát teremteni, ha kicsit tömény is, de letesz valamit az asztalra, amit csak kevés anime (vagy film) mondhat el magáról. Madoka és osztálytársai éjjelente gonosz boszorkányokra vadásznak, keserűségre, kiégettségre, öngyűlöletre - miközben az inkubátorok lefölözik az emberiség nagy érzelmeit és a felszabaduló energiákat, de végül a fennálló világrend jelenében, múltjában és jövőjében is átalakul valami mássá.

2016-03-06 

----

[8], [animáció], [időutazás], [itsakindamagic], [japán], [műanyag], [sorozat], [álom]