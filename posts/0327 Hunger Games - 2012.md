# Hunger Games - 2012

Csúnya gonosz mediatizált utópiában a tizenkét állam felett a tizenharmadik (a tűzokádó sárkány) úgy uralkodik, hogy minden évben kér minden királyságból egy fiút és egy lányt, akiket aztán egy műerdőben összeengednek: csak egy maradhat (már hallom is Freddie Mercury-t)! Lenne itt pár jó ötlet és direkt nem akarom megpiszkálni a rendszert, mert nem az fáj, hanem az elképesztő mennyiségű műanyag, a kőegyszerű érzések, a szétsminkelt színészek (igen, itt mindenki szép, még a szakadt bányászok is) és a totálisan felesleges űrhajók, műpumák, hologram lángcsóvák: ezt a filmet tizenöt év felett teljesen felesleges megnézni. Azoknak, akik gondolkozni akarnak egy keveset, marad továbbra is a Battle Royale (kivételesen nem a könyv, hanem a film), akik nem, azoknak a Hunger Games, rögtön a V is for Vendetta után.

2013-11-24 

----

[3], [műanyag], [utópia]
