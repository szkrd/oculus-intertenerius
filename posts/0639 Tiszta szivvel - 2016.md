# Tiszta szívvel - 2016

Egy börtönből szabadult kerekesszékes és két fiatal srác a rehabról kétbalkezes bérgyilkosként szolgálják ki a gonosz gengsztert. Az egyikük a múltjával küzd, a másik műtétre "gyűjt", a harmadik csak csajozni szeretne. Akármennyire is imádja a kritika, nem jósolok nagy jövőt a filmnek: mocskosul nehéz a téma, egyszerűen nyomasztó nem a klasszikus hősöket látni hős-szerepben - megszoktuk, hogy mit csinál egy szoció, egy doku, egy dráma, egy akciófilm, de Till egészestés filmje mindent kever, képtelen lennék besorolni bárhova is. Nem arról van szó, hogy ne lenne ügyes, hanem hogy zavaróan eklektikus és emiatt nehezen fogyasztható: fogalmam sincs, az "átlag" nézőt mivel tudná behúzni a moziba, márpedig ez nem az a film (sem pénzben, sem technikában, sem profizmusban), amit valaki leforgatott a sufniban ötven youtube követőnek.

2016-05-08 

----

[7.5], [magyar], [mese], [turmix]