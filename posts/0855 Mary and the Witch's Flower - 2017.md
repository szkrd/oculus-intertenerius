# Mary and the Witch's Flower - 2017

A fiatal Mary egy varázslatos virág segítségével boszorkánnyá válik és megmenti a szürke macskát, illetve a szomszéd kisfiút és minden jóra fordul.

A rajz szép, bár az angol nagynéni elég szerencsétlenül néz ki (mégiscsak angol ugye - nehéz ilyen furcsa fehérembereket animálni) - de ami a legjobban zavar, az a forgatókönyv: egy színes katyvasz, ahol a legfontosabb plot device a véletlen (a történet nagy előzménye is annyi, hogy az okos kislány _talált_ egy furcsa virágot, amitől a kedves tanítónéni és kedves tanítóbácsi ijesztően gonosz lett, mindez három percben eldarálva). A varázslat meglepően hasonlít egy urban fantasy-ra, a "varázsegyetem" rémesen giccses és a kedves és aranyos állatok mint deus ex machina? Gyerekes. Márpedig az infantilizmus és leegyszerűsítés az, amit Ghibli filmeknél soha nem éreztem - remélem a következő Ponoc majd jobb hozott anyagot választ.

2018-04-26

----

[5.5], [adaptáció], [harrypotter], [nemghibli], [varázslat]
