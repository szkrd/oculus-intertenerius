# Infinite Ryvius - 1999

Egy csapat tinédzser és gyerek a Marshoz közeli kiképző-űrhajón reked, amikor egy rutinművelet balul sül el; szerencséjükre időben át tudnak szállni egy közeli mentőhajóra, ami azonban mint később kiderül, a titokzatos katonai hajó, a Ryvius. Felnőttek nékül a tinik próbálnak megbírkózni a navigációval, a rendfenntartással, menedzsmenttel és persze túl egyszerű lenne az élet gonosz Korporésün nélkül, mentőegységeknek nyoma sincs a láthatáron. A rajz kellemes retró, a fizika általában korrekt és kidolgozott (ez önmagában is hatalmas csoda), a felütés pedig nem eget verő marhaság, de ettől még tele van ordas klisékkel. A hajón szellemként flangál egy rózsaszín ruhás lány (gondolom a ship avatar), nagyon izgalmas, nagyon titokzatos. Van egy szép nagy harci robotunk - igen, logikus és kidolgozott a működése, ez csoda, de miért pont robot már megint? A karakterek tizenegy rész után is mechnikusak és sablonosak, mindenki kiszámítható, a szerelmi szálak és érzelmi vonalak úgy működnek, ahogy egy felnőtt rendező elképzeli egy tinédzser szerelmi életét (Japánban) - a főhős és testvére közötti rivalizálás, ellentét már az első pillanatban is unalmas volt, hát még így félúton. Van pár apró jakuza, van némi fan service, néha lányok öltöznek, van szépségverseny, ki-kibe szerelmes a hídon intrikák és a többi. Se nem jó, se nem rossz, ennél jobban is el tudom tölteni az időmet.

2016-11-20 

----

[6], [bullshit], [japán], [scifi], [sorozat]