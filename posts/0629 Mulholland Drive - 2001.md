# Mulholland Drive - 2001

Lynch először az ABC-nek forgatta, mint tv-sorozatot (meglovagolva a Twin Peaks sikerét), de a projekt szétcsúszott és hibrid-impresszionista egész estés filmmé alakult egy másik stúdiónál - általában egyik kritikus sem szereti túlelemezni a filmet, mert a mű keményen ellenáll az értelmezésnek, sokszor benyomások, horror, krimi, noir és thriller klisék keverednek; álom, álomszerű képek, összemosódó szereplőkkel és életekkel, egymásba forduló körkörös definíciókkal. Betty, a színésznő megérkezik LA-be, ahol minden vágya teljesül: megmentője lesz egy gyönyörű nőnek (damsel in distress), nyomozhat, kiváló szerepet kap a filmstúdióban, mindenki a tenyerén hordozza, az élete szép és színes - miközben a körülötte létező világot ismeretlen, baljós erők kormányozzák. Mindez olyan szép, talán egy szétesett élet utolsó óhajtott vágya a gyönyörűségre és sikerre, szerelemre és elismerésre - egy balszerencsés élet és egy kisiklott szerelem keveredik össze ezzel a sikerrel, mint egymásba kevert kártyalapok, amiket szabálykönyv nélkül nem lehet sorbarendezni, nem lehet le- és elosztani.

2016-04-02 

----

[8.5], [mindfuck], [mivan], [möbius], [ouroboros], [szerelem], [újra], [üveggolyó]