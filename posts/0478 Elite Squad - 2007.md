# Elite Squad - 2007

Rió, mindent elborító korrupció; a rendőrök a nyomornegyedekbe már csak a kenőpénzért járnak be. Két idealista, Matias és Neto akaratukon kívül belecsapnak a lecsóba, majd amikor már nincs hova menekülni a kötelékből, akkor a BOPE elitosztagához csatlakoznak. Érdekes film az Elite Squad, egyrészt a parancsnok, Nascimento apává válására és széteső házasságára koncentrál, másrészt meg Matias útját mutatja be: hogyan lesz jogi hallgatóból hidegvérű és profi rendőrkatona. Nincs olyan pont, ahol egyik pillanatról a másikra változik meg a légkör, vagy éppen a karakterek, szépen lassan érnek be a konfliktusok, alakulnak a jellemek, miközben a film hozza a macsó fegyvereket, fekete egyenruhákat, hideg kiképzéseket, brutális kivégzéseket.

2015-06-06 

----

[8], [fasizmus], [rablópandúr]