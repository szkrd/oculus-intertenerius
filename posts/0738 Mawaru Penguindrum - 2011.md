# Mawaru Penguindrum - 2011

Több helyen is szembejött, meg tudom, hogy M is szerette, de ennek ellenére a feléig bírtam. Három testvér, két fiú és egy lány árván maradnak, a lány halálos beteg, de a mágikus pingvinsapka meggyógyítja: cserébe a fiúknak mihamarabb meg kell találnia a "pingvindobot", bármi legyen is az.

Az egy nagyon klasszikus és igéretes premissza (még ha igencsak tömörítettem is), de aki klasszikus narratívára tippel, az téved; ha lehántom a japános kliséket, akkor szinte semmi nem marad, ami vonzana a sorozatban. Az implikált testvérszerelem, a párkapcsolati témák, a totemállat (pingvin) és maszkot kapcsolata, az átváltozásparódia, a múlt végtelen, ugyanakkor felületes boncolgatása semmi újat nem hoz, de cserébe az egész modorossága irritál, zavar: általában minden rész után nagyon szeretnék comic relief pingvineket megrugdosni.

2017-03-08

----

[5], [animáció], [bullshit], [japán], [pingvin], [sorozat], [testvérek]
