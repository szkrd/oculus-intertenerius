# Kárhozat - 1988

Karrer az isten háta mögötti bányászvárosban tengeti hétköznapjait: szerelmes a férjezett énekesnőbe, aki sajnálatból szét-szétteszi neki a lábait. Próbálja értelmesíteni a jelent és a múltat, filozófiát épít a végállomás köré - de aztán a filozófiája cserben hagyja és a féltékenység hatására lemegy kutyába. A körtánc az egyik legundorítóbbb jelenet, amit valaha láttam: Karrer csalódott vesztesként figyel, egy fiatal férfi egyedül van, a ruhatárosnő (messze a legintelligensebb rezonőr) pedig, mint mindig, összefoglalja a látottakat, a láthatót, végül magára hagyja a romokat. Néha fáraszt a sok hosszú jelenet, de sokszor inkább élvezem az információ adagolását, elrejtését és felfedését - mint egy novella, úgy tömörít és úgy tár fel, miközben minden kép egy festmény.

2016-02-02 

----

[8.5], [apokalipszis], [magyar], [mivan], [szerelem], [veffekt]