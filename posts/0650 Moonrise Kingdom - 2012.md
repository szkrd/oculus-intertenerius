# Moonrise Kingdom - 2012

Nagyon hiányzott egy cukorban megforgatott mese - és pontosan ezt kaptam a Moonrise-tól. Valószínűleg ha korábban nézem meg, akkor nem tudom ennyire értékelni, nem fog meg ennyire - de hát ez egy szubjektív filmnapló, a mindenkori értékelést én adom, akkor, amikor épp a kedvem tartja. Sam és Suzy két gyerek, akik együtt elszöknek egy mesés-parányi szigeten, a szülők, a cserkészek és a sziget egyetlen rendőre őket hajkurásszák napokon keresztül. Edward Norton, Bill Murray, Bruce Willis - ifjúkorom hősei, megöregszenek és majd egyszer elmennek, de most úgy kellettek ebbe a mesébe ezek a komoly emberek, mint a falat kenyér.

2016-06-06 

----

[10], [limonádé], [macska], [mese], [műanyag], [retró], [szerelem], [üveggolyó]