# Upstream Color - 2013

Nagyon érdekes egyveleg a film: lassú, folyékony fényképezés, sok zene, sok zörej, talán összesen tíz mondat; lassan épül fel egy történet. Van itt soft testhorror, pszichedelikus drog, romantika, kafkai idegenség, sok-sok Walden - rendhagyó darab az Upstream és csak úgy sci-fi, mint science és fiction keveréke. Egy férfi és egy nő egymásra talál egy traumatikus élmény után - mindkettejüket kihasználták, drogot juttattak a szervezetükbe és hipnotizálták őket, az ingó- és ingatlan vagyonukat elcsalták tőlük, aztán kivonták a szervezetükből a drogot, ami bennük, minden áldozatban, életre szóló nyomot hagyott. A két túlélő próbálja felépíteni a pszichéjét és megérteni, mi történik velük - zajokon, színeken, a Thoreau regény mondatain keresztül visszajutni a múlthoz.

2015-10-18 

----

[9.5], [itsakindamagic], [mindfuck], [mivan], [műanyag], [scifi], [szerelem]
