# Blade Runner 2049 - 2017

Szép és kellemes film a BR2049, bár már megint nem teljesen értem, hogy miért kellett egy klasszikusnak ez a folytatás - pont az örökség köti meg a kezét: legyen stílusos, lassú, valaki beszéljen magyarul, legyen benne minimum egy háztömbnyi atari felirat, egy teljesen lerobbant öregember Han Solo, identitásválsággal küzdő android-rendőr, sok szexi vetített reklám stb. stb.

A forgatókönyv nem a legcsodálatosabb dolog, például van pár igen furcsa technológia (bárhol működő hologram, filmként nézhető emlékek), a karakterek kommunikációs készsége nudli ("ne beszéljetek sokat, mert úgy lesz izgi"), nem igazán értem, hogy egy rendőr miért ül keresztbe tett lábbal és asztalra lazán kitett fegyverrel szemben egy agresszív célponttal, vagy hogy tud átmenni a téglafalon mint egy terminátor, amikor egy kiskéstől halálos sebet kap, hogy a főgenyó miért nem műtteti meg a szemét (mikor nejlonzacskóból tud komplett embereket előhúzni), hogy miért szurkálja hasba a vadiúj méregdrága "gyermekeit" (akikkel pont az a baj, hogy nem tudja őket tonnaszám előhúzni a nejlonkalapból), hogy miért nem tűnik fel senkinek, hogy a replikánsok össze-vissza hazudoznak, hogy egy random idegen hogyan sétál be a rendőrpalotába, öli meg a főfőrendőrt és aztán hogyan sétál ki onnan, hogy az öregember mit eszik a sugárfertőzött (de cserébe szép sárga) hotelben (mézet?) és a többi - de cserébe minden kurva jól néz ki.

2017-12-31

----

[6.5], [android], [folytatás], [józsaru], [pénzazvan], [scifi]
