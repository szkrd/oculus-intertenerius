# Öt magyar kisfilm (Origo filmklub)

A kisfilm azért jó, mert rövid; ha sok van belőlük, az nem jó, akkor az: sok. A _Halotti beszéd_ és a tanárnős (_Berend_) simán csapnivaló (gyenge színészek, gyenge történet), az _Egyéjszakás_ elmenne, ha a fényképezés nem lenne rémes (és én az ajtónál elvágtam volna, kár túlhajtani a témát), a _Mátyás, Mátyás_ animációja ugyan nem szép, de legalább kihozza az anyagból, amit ki lehet; az rendben is van. A cannes-os _Itt vagyok_ improvizációja egyszerre kellemes és bántóan súlytalan, habkönnyű emberek nem csinálnak semmit fekete-fehérben - mindenesetre ahogy M megjegyezte, érdekes, hogy a két nézhető darab pont az, amelyikben nincsenek színészek...

2+2+4+5+6 = 10/5

2011-02-01 

----

[5], [kisfilm], [magyar]
