# Shutter Island

A Shutter Island-ből dől a pénz szaga: igen jó a zene, mesés a fényképezés, Caprio az egyetlen színész ugyan, de jól játszik (kiégett kopónak lenni amúgyis hálás szerep) - éppen csak a történettől kapok idegbajt. A már ismert mindfuck és whodunit recept (ahogy az utóbbi megújult az előbbi által), lásd: Memento, Hatodik érzék - csak éppen feleslegesen sok, tudálékos (az elfuserált krimi: utólag könnyű okosnak lenni), tele van pszichologizáló marhasággal, melodramatikusan nagy érzelmekkel - hogy aztán végül kihagyja a hatalmas ziccert: egy centire volt attól, hogy meglássuk Jason utóéletét (Medea); de nem, Caprio-t meg kellett hagyni szűz szent kiégett kopónak, mert az úgy szép; így el lehet morzsolni egy pici könnycseppet a szemünk csücskében. Scorsese-nek így most is csak azt tudnám üzenni, amit a Tégla után is: tessék tanulni a görögöktől. Ja, meg vágni, vágni, vágni.

2011-12-19 

----

[5], [dráma]