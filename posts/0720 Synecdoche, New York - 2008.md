# Synecdoche, New York - 2008

Egy színházi rendező szépen lassan elkezdeni megrendezni az életét, de a darab az életévé válik, vagy az élete a darabjává. A testéhez való viszonya, a magánya, az életében megforduló nők - mindezek mindig ismétlődnek, tovább élnek benne, valakiben, valahogyan - és amikor az egész káoszból úgy érzi, talán átlát valamit, akkor véget is ér a történet. Nehéz a filmről beszélni, mert inkább egy érzés, egy lágy fuvallat; ha elkezdem szétcincálni, akkor tele vagyunk közhelyekkel: az élet egy nagy színjáték, mi vagyunk a rendező és a mindentudó narrátor, a körülöttünk élő karaktereket internalizáljuk és minden morzsájuk, szikrájuk, rezdülésük lecsapódik bennünk, az épített világunk a valódi mása (lehet az makroszkopikus, vagy mikroszkopikus), a karaktereink mind mi vagyunk és folyton magunkat játsszuk, mindig körbe-körbe járunk - és a többi; de ha akarnám, órákat lehetne rakosgatni, elemezni, nagyító alatt vizsgálni, de talán jobb így, elnagyolt skiccként tekinteni rá.

2017-01-09 

----

[8.5], [itsakindamagic], [mindfuck], [életke], [üveggolyó]