# WarGames - 1983

A tinédzser David és csinos-lelkes kis barátnője "véletlenül" betörnek a Norad katonai rendszerébe, ahol a központi AI-jal sakk helyett a termonukleáris háború nevű játékot kezdik el játszani. Mindannyian ismerjük, itthon talán nem akkora kult klasszikus, mint Amerikában, de persze édes, aranyos és szerethető - jókat nevetgélünk a fránya hackerpalántán, izgulunk, hogy megtalálják a cinikus professzort, miközben éppen formálódik körülöttünk az új, kevésbé szórakoztató kibervilág-háború. Onnan is tudjuk, hogy ez csak mese a nyolcvanas évekből, mert ha most kap el egy hackerpalántát az FBI, akkor abból rektális etetés lesz Guantanamón, tudjuk, hogy barátnők le sem szarják a számítógépet (nemhogy még a szemük is csillogjon egy villogó kurzortól), hogy a tanár úr véletlenül sem felejti el megbuktatni a kis nördöt és hogy a kiégett professzor nem madár alakú drónt reptet a hátsó kertjében, hanem már rég jégre tették a kedves katona bácsik.

2016-08-22 

----

[7], [apokalipszis], [háború], [limonádé], [mese], [retró]