# Liza, a rókatündér - 2015

A magányos Liza harmincéves korára szeretne már valakit a szíve csücskébe, de mivel szemet vetett rá a területileg illetékes shinigami, így minden férfi, aki beleszeret, meghal - Liza meg van győződve arról, hogy ő egy kitsune és hogy az átkot nem lehet megtörni, vagy ha mégis, akkor talán csak egy szótlan finn-bolond nyomozóval. A történet (számomra) nem eléggé érdekes, a japán-finn vonal csak kedves bevonat: aranyos film a Liza, de az Utóélet sokkal magyarabb, a VAN valami pedig simán jobb, természetesebb. A poénok eléggé laposak (mekk-burger, csudapest-sutapest, Leon a profi stb), a színészek nem olvadnak bele a vászonba és a disszonanciát csak tovább erősíti az indokolatlanul sok CG - de dramaturgiailag rendben van, magyar, könnyen fogyasztható, sőt: Wes Anderson rajongók talán még meg is szeretik, ennél rosszabb magyar filmet ne is lássak az évben.

2015-02-20 

----

[6.5], [japán], [limonádé], [magyar], [műanyag], [vígjáték]
