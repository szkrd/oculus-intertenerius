# re:Zero kara Hajimeru Isekai Seikatsu - 2016

Subaru egy hétköznapi játékos, aki egyik nap egy másik dimenzióban találja magát - mintha csak kedvenc rpg-je elevenedett volna meg; azonban üröm az örömben, hogy itt nagyon könnyű és nagyon kellemetlen meghalni, még ha Subaru mindig fel is ébred az előző "save pointnál".

A sorozat hozza a japán rpg ordas kliséit, de ellentétben a legtöbb japán rpg-vel, egész normálisan meg van írva, szépen látszik, hogyan lesz Subaru kun-ból Subaru sama. Nagyon sok az űr, a megválaszolatlan kérdés (ki a főboszorkány, pontosan mit is keres itt Subaru, mit csinált korábban, mi lesz az uralkodó-választás kimenetele, kicsoda Puck és miért szólítja Emilia-t lányomnak stb.) - de a rajz és az animáció nagyon korrekt, a főhős egész jól kidolgozott és szerencsére sehol nincs "időpörgetés", minden ballépést, hibás döntést látunk a következményeivel együtt.

Talán a legérdekesebb rész a midpointnál van, a klasszikus "hős elbizonytalanodik" szakasz, amikor fiú nem hal meg, hanem egyszerűen csak hülyeséget csinál - és természetesen ez a hülyeség indítja el a lelki kiforrás, feladathoz felnövés útján.

2017-01-30

----

[7.5], [animáció], [japán], [rpg], [sorozat], [másikdimenzió]
