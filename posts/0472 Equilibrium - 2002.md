# Equilibrium - 2002

A scifi disztópiák között szokás megemlíteni, ezért rászántam magam - eget verő túlesztétizált, képregény-szagú marhaság egy olyan államról, mely az érzelmek kiölésével építi meg a harmadik világháború utáni negatív utópiát. Nem derül ki a filmből, hogy miért gondoljuk, hogy a háborút az érzelmek okozzák (és nem gazdasági szempontok, amikre aztán érzelmileg kiaknázható ideológiai máz rakódik), nem tudjuk, mi az érzelem (néha egy mosoly, néha egy vicsor, néha egy festmény megtekintése), az állam működése nélkülözi a logikát, a rendőrállam apparátusa gyenge, a totális megfigyelés hiányzik (ami van, azt még egy hétéves gyerek is nevetve kijátssza), a főgenyó sem egy esőember és a lázadók is kacagtatóak (géppisztolyos csövesek tavi költőket olvasnak kis szobákban).

2015-05-31 

----

[4], [műanyag], [scifi], [utópia]