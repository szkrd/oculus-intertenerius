# Audition

A középkorú megözvegyült férfiember új barátnőt talál magának a filmes meghallgatáson, minden szép és mesés, míg elő nem kerül a zongorahúr és a tüzes vaspár. Az Audition elég lassú film, Miike kivételesen nem zilálja szét a narratívát (a tortúra előtti montázs nem terhes, sőt, kivételesen jól van megszerkesztve), gondolom a hozott anyag is fogja a kezét - de a pedofil nagybácsi jelenetei (mind a kettő) megtörik a ritmust, legalább annyira "hibásak" mint Géza Hutira füle; és ez a bajom Miikével: ott van benne a lehetőség, de vagy nem bír magával, vagy egyszerűen trehány; túlértékelt japán fenegyerek. Kár, hogy ennyi év után újranézve a filmet már nem volt olyan erős, mint elsőre - de hát itt is rémesen kiélezett a csattanó, a sokk sokadjára nem hat eléggé.

2011-07-26 

----

[7], [dráma], [horror], [japán], [miike]