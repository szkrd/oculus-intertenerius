# Nővér - L'enfant d'en haut 2012

A film nem hosszú (imdb szerint 97 perc), mégis vánszorog az idő: a tolvaj kissrác (tíz év körül) és a nővér (huszonöt körül), aki - midpoint-titok - valójában anyuka (do the math, fél óra után borítékolható), együtt tengetik mindennapjaikat a síparadicsom lábánál álló magányos panelban. A gyerek sílécekkel seftel, az anyja iszik és bmw-s fiatalemberek kocsijába száll be - bár a fényképezés tényleg szép, valahogy nem tudom átérezni a szívszaggató drámát, a hosszú jelenetek és vég nélkül eltulajdonított sílécek kiveszik az erőt az amúgy sem túl izgalmas kalandokból, a kétszemélyes kiscsaládi tragédiából. A befejezés is csak eltávolodás: ennél drámaibbat nem is bírt volna el a film.

2014-08-25 

----

[6], [francia]
