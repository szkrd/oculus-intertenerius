# Annihilation - 2018

Nehezen tudom a könyv "nélkül" nézni - az alapötletet leszámítva nagyon más, a főhős itt nemcsak hazatér, de egyben visszaemlékező mesélő is, a közhelyes "ufós kihallgatás" felállásban.

Lena férje katona, aki egy titkos bevetés után egy évre eltűnik - de amikor hazatér, semmire nem emlékszik és rögtön a mentők viszik el. Lena szeretné tudni mi történt a férjével, ezért ő is elmegy a nagyon titkos zónába, ahol minden csupa mutáns virág, meg nagy krokodil.

A filmből pontosan az a lágyság veszik el, amit szeretek a könyvben: a természethez, az állatokhoz való viszony, a zóna semlegessége (már maga az annihilation szó is teljesen más kontextusban köszön vissza) és persze ahogy Lena egyre mélyebbre ássa magát a zónában, miközben nincs a kezében egy kulcs a titokhoz (és nem is lesz)... Azt hiszem, ahogy a Randevú a Rámával, vagy az Útszéli piknik sem kivánkozik vászonra, úgy az Annihilation sem.

2018-03-15

----

[5.5], [csillog], [pénzazvan], [stalker], [titok]
