# The Handmaid's Tale - 2017

Csupa jót olvasni a minisorozatról (csak négy rész), de valahogy már a regény sem fogott meg - és most is azt érzem, hogy ez a világ lóg a levegőben. Nem tudom mi lett volna a jobb, ha egyáltalán nem foglalkozik a múlttal, vagy ha többet foglalkozik vele... igen, értem, hogy "van ilyen" (isis, diktatúra, elnyomás, haláltábor, vallási fanatizmus), de van valami zavaróan mű a kész univerzumban. 

Szép a fényképezés, jók a színészek, imádom, hogy a főhősnő nem egy hollywoodi szépség - csak éppen azt érzem, hogy ha két utcát kimegyek a színből, akkor a semmi közepén találom magam (vagy körbesétálok és ugyanabba a színbe térek vissza, amiből elindultam). Több, kidolgozott disztópiánál nem éreztem ezt: 1984, Brave New World, Children of Men stb.

2017-05-04

----

[7.5], [disztópia], [elnyomás], [isis], [nők], [sorozat], [tv]
