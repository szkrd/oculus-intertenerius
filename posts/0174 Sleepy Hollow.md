# Sleepy Hollow

Szívemnek kedves mesefilm a gótikus amerikából, ki mástól, mint Tim Burton-től? Az Irving novellához (szerencsére) sok köze nincs: Johnny Depp gyáva nyomozó nyuszit alakít, aki Álmosvölgy falvacskában a fejetlen lovas rejtélyét igyekszik megfejteni - persze itt is a pénz- és hatalom utáni vágy lesz a titok nyitja, de addig még csavarodik néhányat a történet, hullanak az őslakosok, mint a legyek, boszorkányok főznek főzetet varjúlábból és rajzolnak ötágú csillagokat a padlóra - és még a nyomozó úr hányatott gyermekkorára is fény derül. A zene szórakoztatóan komor, Danny Elfman beleadott apait-anyait.

2011-07-25 

----

[7.5], [burton]