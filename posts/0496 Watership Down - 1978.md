# Watership Down - 1978

Richard Adams első, igen híres regényéből - amiben nyulak keresnek maguknak új otthont és vívnak harcokat a függetlenségükért (édi pici nyuszikák). Kevés véresebb-súlyosabb történet van az exodusnál, meg a zsidó állam korai harcai sem éppen tét nélküliek - persze a Watership egyetemesebb ennél, de a gyökerei a klasszikus honfoglalás/kivonulás-mítosz köré épülnek és mint olyan, egyáltalán nem gyerekeknek szól (a könyvet is inkább fantasy-ba soroljuk). A rajz súlyos, nagyon szépek a festett hátterek, az animáció inkább amorf, mint fluid, ezért mindig van benne valami maliciózus, nyomasztó és vészterhes; erős az antropomorfizáció, a macska, a nyúl és az ember összeolvad a "mesében" - és ha ez nem lenne elég, a film eléggé egyértelművé teszi, hogy nyúlnak lenni nem valami vidám móka, hanem túlélés és harc, egyetlen élettel.

2015-07-01 

----

[8], [animáció], [dráma], [trancsír]