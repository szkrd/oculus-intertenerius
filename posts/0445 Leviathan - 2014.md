# Leviathan - 2014

A korrupt politikus széttapossa az esendő kisembert. Hatalmas terek, természeti formák, hullámzó tenger, sziklafalak - és azzal, hogy belenyomja a képembe Jób könyvét, végtelenül, leírhatatlanul cinikus. Kár, hogy ezért az üzenetért elég megnéznem egy híradót, elolvasnom egy rövidhírt, nem kell két és fél órán át préselni az arcomba a nagy igazságot. Amennyire szép és lassú, annyira bánt a film hidegsége, kegyetlensége - a Leviathan nem rossz film, de engem félelemmel tölt el ez a pontos látlelet, gombócban megül tőle a gyomromban a nyugtalanság; a Lavinát nézve is ez az érzés fogott el, de ott a központban a párkapcsolat állt, itt az esendő ember és a hatalom (ami annyira elementáris, mint a természet maga).

2015-03-27 

----

[6], [politika], [vallás]
