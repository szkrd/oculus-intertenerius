# Torawakamaru the Koga Ninja - 1957

Jó sógun szeretne erődöt a kulipintyója köré, ami a rossz sógunnak nem tetszik, így mindkét oldal ninják segítségét kéri; innen egy hatvanperces miniatűr közhelygyűjteménnyel van dolgunk, annyit leszámítva, hogy a filmben meglepően sok a speciális effektus (gondolom így '57-ben, a japán film hőskorában, kicsit ráizgultak a témára, ami aztán villámgyorsan kikopott és csak a röhejes hosszannézés, meg karddal történő görcsös rángatózás maradt).

A film amúgy nézhető, de már túl sok ilyen japán vackot láttam, hogy kicsit is felizgasson; valahol nem is csodálom, hogy amikor Perry bekopogott a hajóival az Edo alkonyán, akkor a japánok (még mindig) letolt gatyával káromkodtak - addig feltételezem meg voltak győződve arról, hogy a napot is Susanowo szarta. Innen pedig egyenes az út a totális meglepődés felé: 1. a ninják mégsem tudnak köddé válni, 2. a puskapor nagyon genyó dolog és magasról leszarja a szamuráj-etikát, meg a Bushido kódot.

2012-12-22 

----

[5.5], [japán]