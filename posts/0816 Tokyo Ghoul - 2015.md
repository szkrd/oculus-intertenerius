# Tokyo Ghoul - 2015

Amennyire látom kitűzőkről, népszerű sorozat - alapjában véve semmi olyan nincs benne, amit már ne láttunk volna a "hagyományos" vámpír-tematikában. A felütés a szokásos power-fantasy, hősünk megkapja fairy vampire grandmother erejét, de emiatt belső konfliktusba kerül önmagával és bár erős (jellem), etikus, intelligens karakter, az "igazi ereje" mélyre ásva szunnyad.

A sorozat háromnegyedéig karakter- és világ-építés történik, a szokásos slice of life műfaji toposzokkal (megfűszerezve egy kevés vámpír-horrorral), majd ekkor kissé egyenetlenül (az utolsó három részben) hirtelen kibomlik a Konfliktus, aminek az eredménye az önmegismerés és egy új főhős lesz - miközben az összes többi szál nyitva marad a tizenkettedik rész végére.

A végeredmény se nem jó, se nem rossz - talán inkább pozitív a mérleg, de hemzseg a műfaji kliséktől (vámpír ÉS anime), a karakterek közhelyesek (jófiú főhős, lázadó tinilány, ártatlan kislány és aggódó anyukája, az idős oyabun stb.), a power fantasy fáraszt, a világ morális háttere egy lerágott csont (vámpírvadász = vámpír), az enyhén arisztokratikus felhangok (gourmet és kávé) sem túl izgalmasak. De cserébe szép az animáció és a rajz.

2017-11-18

----

[5.5], [anime], [animáció], [horror], [japan], [vámpír], [pénzazvan]
