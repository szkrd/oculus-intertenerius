# Toward the Terra - 2007

A hetvenes években manga, aztán később egész estés animáció, majd a legfrissebb adaptáció a 2007-es, huszonnégy résszel. Klasszikus űropera, sok évtizedet fog egybe, de valahogy mégsem kötött le, a felütése nem különösebben érdekes és bár van karakterfejlődés, a figurák tipikusak, közhelyesek, érezni az animáció mögött a mangát; olyan, mintha egy ötkötetes regényciklust préselt volna össze valaki egy kisregénnyé. Az emberiség rég elhagyta a Földet, de a faj kezd szétválni a hagyományos emberekre és a mu-kra (nem túl fantáziadúsan a mu-k a mutánsok), telepata emberi lényekre, akiket a rendszer vagy kivégez, vagy száműz - a mu-k szeretnék megtalálni a rég elveszett Földet és persze szeretnének életben maradni. A felállás a szokásos: enyhén náci autoriter társadalmi berendezkedés és az excentrikus, sokszínű lázadók, akik nem ismerik el a társadalmat irányító AI-t (amit, szintén nem túl fantáziadúsan, Mother-nek hívnak); előbbi oldalán a szokásos főrobot, főnáci, főnáciba szerelmes szolgáló és rajongók, gyenge ellenlábas stb., utóbbi oldalán a morgós nagy öregek, a fiatal új nemzedék, a reluctant hero és ügyeletes Mózes (obligát sivatagi bolyongással), salvaged tech ark ship stb. stb.

2016-08-31 

----

[6], [animáció], [japán], [scifi]