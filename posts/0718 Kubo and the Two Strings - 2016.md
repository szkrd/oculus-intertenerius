# Kubo and the Two Strings - 2016

A kicsi félszemű Kubo anyját ápolja egy barlangban és a szomszédos faluban keresi meg a napi betevőt történetmeséléssel, gitározással (oké, értem, hogy samiszen, csak hát a samiszenből nem teljesen ez és nem teljesen így jön ki), de egy szép napon kiderül, hogy a gonosz nagypapa el akarja lopni Kubo másik szemét is, így a kissrácnak útra kell kelnie egyéb elvarázsolt segítőkkel és meg kell találnia a varázspáncélt, hogy megküzdjön a gonosz nagypapival. Szép film a Kubo, kellemes az animáció, de: a keletiesség egy elég bugyuta máz a történeten, nincs rá különösebben szükség - nagyobb gondom az, hogy ez azért mégiscsak gyerekfilm, amit gyerekkel érdemes megnézni (mondjuk öt és tizenkettő között, de ezt csak saccolom). A narratíva mesés struktúrát követ (és akkor elment és találkozott a bogáremberrel és akkor mentek együtt és akkor találtak egy barlangot és abban egy csontvázat és aztán legyőzték a csontvázat és akkor stb.), az erkölcsi és fizikai győzelem pedig túl szirupos: a szeretet és a tisztelet legyőzi a gonosz repülő férget (gondolom a sárkány túl magasztos lett volna). Hol van ez egy Spirited Away, vagy egy Howl felépítéséhez, végkifejletéhez? Igen messze.

2017-01-08 

----

[6.5], [animáció], [hősútja], [itsakindamagic], [mese], [origami], [zene]