# From the New World - Shinsekai yori 2012

Miután az emberiség génjeiben hirtelen felüti a fejét a pszichokinézis, villámgyorsan ki is tör az utolsó nagy háború - utána pedig ezer év szerencsétlenkedés (első tíz perc) után be is lépünk a történetbe: lágy, de babonával és félelemmel átitatott utópia a középkori Japán mintájára. Alapjában véve a történet nem rossz (de nem is különösebben jó, vö.&nbsp;Childhood's End), azonban az emberi világ nagyon mű, mindenki boldog, nincsenek életszerű konfliktusok, nem látunk munkásokat, nem nagyon látjuk a mindennapi élet feltételeit, nincsenek kasztok és az anyák sem nagyon problémáznak, amikor a gyereküket a génmódosított cirmosok levadásszák. A teljes lakosságban megint öt gyerek tesz fel kérdéseket, de leginkább csak egy: a karakterek kiszámíthatóak, a szerepeik előre leosztottak és bár a befejezés egészen korrekt, nem lesz egy animált Brave New World. Talán ha a rajz szebb lenne, jobban élveztem volna, de a 3d-s animációk fájóan csupaszak, a 2d-sek pedig gyakran amatőr hibákat vétenek (végtagok perspektívában, kezek és ujjak, járás/futás).

2015-02-16 

----

[6], [animáció], [apokalipszis], [japán], [scifi], [sorozat], [utópia]