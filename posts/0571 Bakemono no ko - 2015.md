# Bakemono no ko - 2015

Tulajdonképpen nem is tudom miért nézek Hosodát, amikor kimondottan nem szeretem sem a Summer wars-t, sem a Wolf children-t... a rajz megint csodálatos, de a történet csupa-csupa közhely. "Hagyományos" narratívának nem működik, a karakterek kidolgozatlanok, az antagonista papírvékony, az univerzum inkonzisztens - metaforának (felnövekedés-történet) pedig gyenge: a bennünk levő gyereket sok odafigyeléssel fel kell nevelni és ha teljesen internalizáljuk, akkor a lelkünkben gyökeret vert kilátástalanságot is le tudjuk győzni (el tudjuk magunkat helyezni a felnőttek világában). A tipikus japános elemek kopottsága is lelomboz: párhuzamos dimenzió (ami már megint / még mindig leginkább az edo-ra hasonlít), parányi cuki állatka, "sötétség a szívben", magányos harcos tanítványa, felkészülés az egyetemre, misztikus harc Tokyoban, fekete doppelganger, stb.

2016-01-14 

----

[5.5], [animáció], [doppelganger], [itsakindamagic], [japán], [limonádé], [pénzazvan]