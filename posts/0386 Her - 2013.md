# Her - 2013

Régi adósság volt a film saját magamnak; csúnya előítéletekkel indultam neki, de mondom ha máshogy nem megy, akkor becsomagolom a hetvenes évek klasszikus sci-fi imázsába, de végül erre nem volt szükség: jórészt szándékosan ezt a klasszikus lágyságot hozta a film is (ami, még leírni is szokatlan, egy romantikus scifi). Theodore a válása után nem találja magát, képtelen kilépni a gyászból, mígnem beleszeret a speciális operációs rendszerbe, OS1-be, vagyis Samanthába - kétely, önmarcangolás, odaadás, míg a másik oldalon ébredezés és ébredés (úton a szingularitás felé); a befejezés megnyugtatóan puha és kerek, de a film iróniája okos, a környező világ pedig bár tele van szép és rózsaszín kapcsolatokkal, színes, mosolygós emberekkel, tele van a telefonból pillanatra fel sem néző tömeggel is.

2014-10-10 

----

[8], [ikea], [itsakindamagic], [műanyag], [scifi]
