# Carrie - 1976

A hetvenes évek egyik klasszikusa, az alapműveltség része, de sajnos gyengébb darab: az Ördögűző és az Omen mellett nem nagyon rúg labdába és a Rosemary-t (bár hatvanas évek) persze semmi nem tudja felülmúlni. Carrie, a fiatal tinédzser lány a vallásos, félőrült anyja mellett lakik, az iskolában piszkálják, mindenki rajta nevet, de az évzáró bálra mégiscsak az osztály ügyeletes szépfiúja hívja el. A katasztrófa borítékolható.

A könyvet olyan húsz éve olvastam, de akkor sem hagyott mély nyomokat bennem (valamiért a hasonló módon pocsék ponyva Christine-t preferáltam), a film amit meg tud ragadni, az a szerencsétlen underdog és az "igazságos bosszú", de a színészek zavaróan felnőttek (miközben elvileg egy középiskolát látunk); üdítő kivétel a főszereplő Carrie, aki tényleg nem csinos (ellentétben a remake babaarcú tinilánykájával) és aki jól hozza a riadt-ideges egérke figurát. A többiek jórészt felejthetők, az effektek pedig bántóan egyszerűek (eleve: miért vannak).

2017-03-21

----

[6], [horror], [king], [vér], [bosszú]
