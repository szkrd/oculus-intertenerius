# Nobody Knows - 2004

A film alapját egy [megtörtént](https://en.wikipedia.org/wiki/Sugamo_child_abandonment_case) de sokkal nyomasztóbb esemény adta Koreeda Hirokazunak: egy anya a négy kiskorú gyerekét magára hagyja és eltűnik a barátjával (a sugamoi esetben az egyik gyerek meghal, az anya feladja magát, a gyámügy pedig felszámolja az áldatlan állapotot).

A film nagyon szép, konzisztens, "szociós" a fényképezése, zene alig van, a társadalmi üzenete pedig súlyos: nemcsak hogy nem várhatja senki négy kisgyerektől, hogy "felneveljék magukat", de még arra is van esély, hogy ezt perifériára szorulást nemcsak tolerálja a környezet, hanem gyakran észre sem veszi.

A problémám az, hogy nagyon szeretem Koreeda-t, de a film körülbelül két és fél óra és pont az egyszerű kelléktelenségével és keserű szókimondásával felér egy hatalmas gyomrossal - a rendező egyik kézzel ad, másikkal elvesz, mert itt nem hal meg egyik szereplő sem, de nem is jön felnőtt, aki közbelépjen és segítsen. Ha ennyire akarok szenvedni, akkor elolvasok egy Tar Sándor novellát és fél órára felkötöm magam - az legalább megvan negyed ennyi idő alatt.

2018-05-06

----

[5.5], [család], [gyerekek], [szomorú]
