# Forbrydelsen - The Killing - 2007

A fiatal Nanna-t megerőszakolják és megölik, a gyanú az egyik tanárára, majd pedig a hidegvérű politikusra terelődik - Sarah Lund nyomozónő feláldozza a magánéletét és a karrierjét az ügy megoldásáért. A sorozat (jórészt) nem siet, a karakterek változnak, formálódnak, a kamerának van ideje nézelődni - húsz részből a tizenhetedikig egyenletes és kimunkált, ott aztán egyik pillanatról a másikra sudden death módba lép a forgatókönyv és a szar szemvillanás alatt belekúszik a ventilátorba. Nem tudom, hogy ez miért történt, de zavaró a törés, nagyon sajnálom; a befejezés nem túl meglepő módon totális erkölcsi bukás minden főszereplőnek: a nyomozónak, a férjnek, a politikusnak, a feleségnek - ez az erkölcsi romlás megrázó, de egyáltalán nem zavart annyira, mint a felgyorsított lezárás.

2016-09-28 

----

[8], [bűn], [krimi], [politika], [rablópandúr], [sorozat], [sírásleszavége], [tv]