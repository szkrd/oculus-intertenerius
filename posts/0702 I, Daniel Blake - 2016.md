# I, Daniel Blake - 2016

Daniel Blake idős férfi, aki a szíve miatt állás nélkül marad - a rehabilitáció idejére munkanélküli segélyt "kellene" kapnia, de nem kap - ezért átverve, kisemmizve érzi magát. Találkozik a fiatal Katie-vel, aki két gyerekével a hajléktalanszállóról költözik a környékre; a két felnőtt között barátság szövődik, a férfi fellebbezni szeretne. Az I, Daniel Blake nem tesz mást, csak elmondja, hogy az állampolgár halott. Nem mond okokat, nem ad megoldást - csak annyit mond, hogy itt valami nincs rendben. Ami a Kes-ben még a munkásosztály pusztító sivársága, az itt már a végjáték, a kiharcolt jogok, szerződések elkopása, szétmállása. A nem ebben állapodtunk meg pofonja. Ezt pedig nem olyan bonyolult felvázolni - elhinni annál nehezebb; mert mindkét oldal, állam és állampolgár egyaránt sáros. Az állam nem akar gondoskodni, mert az pénzbe kerül - a polgár pedig elhiszi, hogy mindenki annyit ér, amennyi a pénztárcájában, a bankszámláján és a párnája alatt van. Daniel Blake balszerencséje az, hogy ő ezt nem hitte el.

2016-12-06 

----

[7.5], [sírásleszavége], [állam], [életke]