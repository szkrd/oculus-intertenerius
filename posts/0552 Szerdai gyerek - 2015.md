# Szerdai gyerek - 2015

Maja intézeti lány, nagyon korán szült, a gyerekéhez is az intézetbe jár vissza látogatóba - úgy néz ki, talán be tud kerülni egy egyszerűsített vállalkozói programba, amivel lenne némi esélye az önálló életre, de a környezet, a nyomor és kiúttalanság folyamatosan ütközik a lány makacs élniakarásával, kisfiához való ragaszkodásával. Szép a fényképezés (nem a tévéfilmes össze-vissza bevilágított szemét), a színészek kivételesen nem színpadon játszanak, hanem jelen vannak a filmvásznon és a forgatókönyv jól meg van írva - nehezen tudom mégis ajánlani, mert súlyos, mint egy Tar Sándor novella, keserűen-megrázóan magyar, cseppet sem vicces és még ha lenne reklámja (ami nincs), akkor is mocsok nehéz lenne eladni: nincsenek benne rókatündérek, hidegtekintetű megtört zsidók, vadászpuskás ügyvédnők, csak egy makacs fiatal lány és az életének hegynyi súlya.

2015-12-09 

----

[9], [család], [dráma], [magyar], [nyers], [életke]