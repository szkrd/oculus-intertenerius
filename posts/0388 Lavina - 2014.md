# Lavina - 2014

Anyuka, apuka, kisfiú és kislány a hegyekbe mennek síelni, amikor azonban egy lavina mégsem sodorja el a családot a kávézó teraszáról, apuka berezelve lelécel, hátrahagyva a lefagyott famíliát és az elülő hófelhőt. Innen aztán mindenki megzakkan, hosszú snitteken át bámuljuk a semmit, komoly családi értékek kérdőjeleződnek meg, morózusan néznek a felnőttek, sírnak a gyerekek - bár csak módjával, mert tíz jelenetből kilenc továbbra is a hideg, hóvihar sújtotta hegyeket mutatja, ahol néha hatalmas dörrenések kíséretében leszakad egy-egy lavina. A család-hegy-konfliktus-stb-stb allegória kezem feje és untat, a megbeszélésre való hajlam hiánya pedig ismerős, nézem az órám, meg a hóesést: nem rossz film a Lavina, de annyira pontos, hogy az már inkább fáj, mint szórakoztat.

2014-10-30 

----

[7], [dráma], [hó], [ikea]
