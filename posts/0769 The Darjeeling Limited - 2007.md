# The Darjeeling Limited - 2007

Három fiútestvér elindul egy indiai körutazásra, hogy jobb emberek legyenek - a probléma csak az, hogy nem igazán kedvelik egymást. Lassan kiderül, hogy a testvéreket megviselte apjuk halála, anyjuk évekkel ezelőtt faképnél hagyta őket és most szeretnének beszélni a nővel, aki valahol Indiában keresztény misszionárius - és bár semmi nem úgy alakul, ahogy eltervezték, végül mégis kicsit közelebb kerülnek egymáshoz.

"Hagyományosabb" film mint a Moonrise Kingdom, vagy a GBH, de így is csupa szín és energia - furcsa, hogy régen mennyire eltoltam magamtól Andersont, holott a Darjeeling tényleg csodálatos. Szeretem, ahogy megjeleníti a testvérek önzését, ahogy láttatja, mennyire el vannak foglalva saját magukkal - és aztán az anyai elutasítás hogyan képes lezárni egy korszakot, felrázni, közelebb hozni őket egymáshoz, a nézőhöz.

2017-05-10

----

[8], [család], [utazás], [wesanderson]
