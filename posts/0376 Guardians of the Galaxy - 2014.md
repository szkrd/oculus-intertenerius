# Guardians of the Galaxy - 2014

Kimondottan kellemes propagandafilm a Guardians - könnyen húz be nagy közönséget, van forgatókönyve (ennek egyik oka az lehet, hogy nem kimondottan szuperhősök a főszereplők, illetve hogy végre valahára el tudunk szakadni a képregénytől), a mondanivalóját pedig hat éves kortól felfelé minden erőfeszítés nélkül át tudja adni a közönségnek. Ez a mondanivaló igen egyszerű: a (vallási) terrorizmus rossz, a barátok jók, a gonoszt csak összetartással lehet legyőzni. Rágcsáló, Fa, Laza Srác, Gyúrós és Bérgyilkosnő némi marakodás után megkaparintják a Világpusztító Kavicsot - ami sajnos Terrorista kezébe kerül, aki pár perc töprengés után nem adja tovább főnökének, a lebegő trónon csúnyán néző Oszama Bin Ladennek, hanem elindul az első szembejövő unszimpatikus bolygóra, hogy azt leradírozza a galaxis térképéről. Akármennyire is egyszerű a film koncepciója, mégis süt belőle a profizmus és ez jó: két órára el tudom felejteni a napi problémákat, tudok nevetni az akkurátusan megtervezett poénokon, megsiratom Fát és aggódom Gyúrósért, aki a film végére azt is megtanulja, hogy mi az a metafora.

2014-08-20 

----

[7], [kalapács], [limonádé], [scifi], [vígjáték]
