# Nochnoy dozor - Night Watch

A moszkvai éjszakában jók és rosszak küzdenek a jövőért... azt hiszem. Amit én látok: két maroknyi pszichopata és/vagy gyenge őrült játszik boszorkányűzősdit este hat után - vannak rosszak, meg vannak még rosszabbak, pontosabban totálisan hiteltelen hétköznapi figurák (attól még valaki nem lesz hadvezér, hogy premier plánban látom, ahogy az arcára fröccsen a vér - vagy a másik oldalon: hogy ostoba-ölős videójátékot játszik dülledt szemekkel), meg elképesztő mennyiségű hablaty, körülbelül az előember mentális színvonalán. Ha a film azt az energiát (inkább idő, mint pénz), amit cg-re és rongyrázásra költött - mert itt még egy nyamvadt teherautót sem lehet beindítani cg nélkül - a karakterek kidolgozására fordítja, akkor talán ért volna többet, mint négy pont.

2011-03-06 

----

[4], [scifi]