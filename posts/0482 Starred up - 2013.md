# Starred up - 2013

A kiemelten veszélyes tizenkilenc éves Eric-et a fiatalkorúak börtönéből átszállítják a "rendes" fegyintézetbe, ahol találkozik az apjával, akit öt évesen látott utoljára. Eric otthonosan mozog a börtönben, villámgyorsan kivívja az őrök ellenszenvét, szerez ellenségeket bőven - kérdés, hogy tud-e még ember módjára létezni, emberi kapcsolatokat kialakítani, tisztázni az apjával való viszonyát, vagy mások segítségével végleg felszámolja saját magát. Szép, nehéz film a Starred up, elkerüli a nagy és könnycsavaró érzelmeket, egyszerre félek a fiútól és aggódom érte, jó lenne egy tündérke, aki leveszi a gyűlölet és erőszak átkát ezekről az emberekről: az őrökről, az elítéletkről, az apáról és a fiáról.

2015-06-09 

----

[9], [dráma], [nyers]