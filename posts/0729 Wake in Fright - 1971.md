# Wake in Fright - 1971

Sokáig hozzáférhetetlen film, aztán 2009-ben szépen helyreállították: egy kisvárosi tanár nyárra vissza akar jutni a barátnőjéhez Sydney-be, de egy porfészekben találja magát, ahol engedve a benne lakozó férfiállatnak elveszti a pénzét szerencsejátékon, rossz társaságba keveredik és még hülyére is issza magát.

Ritka nyomasztó darab, a kenguru-mészárlás jelenetei gyomorforgatóak (bár profi vadászokkal forgatták, a stáb így is finoman szólva kikészült) és persze adja magát a felettes én, ösztön én szembeállítás, ahogy a jólnevelt, udvarias, öltönyös tanár villámgyorsan vérszomjas ősemberré vedlik és út széli nyúlra vadászik, miközben vérgőzös gondolataiban a szomszéd lánya vonaglik a legyektől nyüzsgő, szeméttel borított padlón.

2017-02-05

----

[7], [ausztrália], [dráma], [kafka]
