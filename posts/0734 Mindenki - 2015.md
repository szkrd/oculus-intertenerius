# Mindenki - 2015

Az Oscar után kis ideig ingyen nézhető (micsoda kegy, ha nem vetítik sehol, csak az hbo-s csatornán): új gyerek érkezik az iskolai kórusba, az énektanárnő azonban finoman megkéri, hogy ne húzza le a csoportot, éneklés helyett csak tátogjon. Különben baj lesz.

Deák Kristóf kisfilmje egy korrekt darab, tudja mit akar elmondani, hogyan akarja elmondnai és erre mennyi ideje van (a pontos tematikus háttér - iskola, zene - szép kohéziót ad), pontosan ilyen egy jól működő kisfilm - és nekem ennyi éppen elég is a kegyetlen tanárnőből és lázadó gyerekekből, akik, ismerve a magyar iskolarendszert, akár még a bokájukat is jól megüthetik; a tanárnő meg majd kap egy ötperces fejmosást az igazgatói irodában.

2017-02-28

----

[8], [iskola], [kisfilm], [kórus], [magyar], [zene]
