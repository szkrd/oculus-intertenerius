# Hereditary - 2018

Annie miniatűröket készítő művész, a családjával él: ránehezedik idős anyja nemrég bekövetkezett halála, miközben saját bevallása szerint nem igazán szerette az anyját, aki mindig irányítani akarta és betegesen vonzódott az okkult tanokhoz. Amikor egy tragikus balesetben elveszti a lányát, Charlie-t, a fiát okolja, akivel eddig sem volt felhőtlen a kapcsolata - a tragédiával kicsúszik a család lába alól a talaj, az anyai örökség terhe, egy félresikerült szellemidéző szeánsz, a kő alól kilószám előbújó sátánisták: valami nincs rendben ezzel a családdal és baráti körével.

Az Örökség tökéletesen hozza a nagy klasszikusok világát (Omen és Exorcist minimum), mégsem érzem azt, hogy csak felmondja a leckét és összeollóz a nagyok világából egy ügyes montázst - talán kivételesen még kevés is volt a két óra, pedig ilyet nagyon ritkán mondok.

2018-06-09

----

[8.5], [gyerek], [horror], [klasszikus], [sátánka]
