# Nem leszek a barátod - Pálfi György 2007

Pálfiék leraktak egy óvodában egy kamerát és szép lassan elkezdték venni a gyerekek játékát, napjait, így jött össze a majdnem egy órás kisfilm: nagyon ügyes a végeredmény, jó a dramaturgia és fontos narratológiai kérdésekre világít rá azzal, hogy a gyerekek töredékes, csorbult történet-morzsáit teszi egymás mellé. Rendre befejezetlen, hibás történetek ezek, amik általában meglevő történetek (mesék, tapasztalatok, megélt élmények, álmok stb.) kópiái: ki kinek a barátja, ki milyen mesét hallott - de megjelenik a helyzetkomikum is (gyerekek elcserélik a harisnyát), vagy merőben új esemény feldolgozása (jön a Mikulás) - aki akar, nevethet a gyerekeken, de ugyanennyire érdekes az is, hogy a film működik, nemcsak nézhető, de érdekes, jól összeforrasztott munka. (Indán is elérhető)

2014-10-06 

----

[8], [filmklub], [kisfilm], [magyar], [online]
