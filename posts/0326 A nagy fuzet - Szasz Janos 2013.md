# A nagy füzet - Szász János 2013

Mi történik akkor, amikor egy testvérpárt kiszakítanak a szerető családból és bedobnak egy farkaslyukba? Megkérgesedik a szívük, megfeketedik a bőrük és lassan, de biztosan maguk is farkasokká válnak. A háború elől a törődő anya, hogy ne kelljen szétválasztania a két fiúgyermeket, egy határ menti parasztházba, a nagyanyjukhoz viszi őket, ahol gyűlöletre egyetlen módon képesek válaszolni: gyűlölettel. Ebből az őrült határhelyzetből egyedül a halál hozhat megváltást: a filmben mindössze két jelenetben van pozitív csengésű aláfestő zene, amikor ketten természetes halállal halnak meg (fagyhalál, agyvérzés) - de mivel a testvérek foggal körömmel élni akarnak, így ők az ellenellást választják és lassan, de biztosan elpusztítják a gyermeki énjüket, lépésről lépésre számolva fel az én és az erkölcs számára befogadhatatlan tabukat, kezdve a fájdalomtól, az éhségtől egészen a gyilkosságig, majd az utolsó lépcsőig, annak a széttépéséig, ami mindvégig egy volt és amiből erőt tudtak meríteni.

2013-11-10 

----

[8.5], [magyar], [sírásleszavége]
