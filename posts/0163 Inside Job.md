# Inside Job

A 2010-es pénzügyi válságról "kellemes" dokumentumfilm - álomszép fényképezés, nagyon ügyes infotainment grafikák, egész jó dialógusok (bár látványosan terel); kár, hogy a végén megijed a végkövetkeztetéstől és elmismásolja azt. Ami azonban terelés nélkül is döbbenetes: a keserű tények. A gazdagok még gazdagabbak lettek, a szegények még (sokkal) szegényebbek, az igazi fejesek nem nyilatkoznak (megtehetik), az Obama-kormányzat látszat-intézkedéseket tett, de inkább még azt sem, a lyukakat ideiglenesen foltozták-foltozzák be adófizetői milliárdokkal - miközben ezeknek az adófizetőknek a 99% egész életében nem lát annyi pénzt, amennyit egy-egy spekuláns bónuszból hazavisz.

2011-07-08 

----

[8], [doku]