# Adèle élete - Blue Is the Warmest Color 2013

A fiatal (mondjuk: gimnazista) Adél első látásra beleszeret a kék hajú Emmába: innen pedig Adél élete a szerelem-együttlét-szakítás-gyász klasszikus vonalon mozog. A film szándékosan mossa össze az éveket (amikből egyáltalán nincs kevés), fényképezése nagyon érzékletes (az őszi fény ahogy átszűrődik a csókon, ahogy Adél háton fekszik a szikrázó kék vizen, stb.), de annál intruzívabb, a kamera rendszerint a szereplők személyes terében forgolódik, ahogy a történet is vaskosan a személyes rétegben zajlik, folyamatosan Adélre koncentrál; nincs itt semmilyen ideológiai töltet (veszélyes családi coming out, iskolai megaláztatás, férfi-nő viszony analizálása), a film egy szerelem és egy szakítás története, nem több (megfűszerezve pár erőltetett szexjelenettel). Nem vagyok biztos benne, hogy ezt nem csinálták már néhányan valamivel jobban a filmművészetben és a világirodalomban, de örömteli, hogy céltudatos és jórészt azt is hozza, amit ígér: közelséget, fájdalmat.

2013-10-23 

----

[7], [dráma], [meleg]