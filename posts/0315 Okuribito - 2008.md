# Okuribito - 2008

Fq javaslatára kapott egy esélyt ez a kortárs japán film: kellemes, de maximálisan kiszámítható mese a nem túl sikeres zenészfiúcskáról, aki némi csellózás után visszatér szülőfalujába, ahol a sors úgy hozza, hogy éppen hiány van halott-előkészítő segédmunkaerőből (koporsóba beemeléshez mosdatás, öltöztetés, smink). Persze Japánban vagyunk, úgyhogy fiatal feleség jópofát vág a dologhoz, hogy aztán mégis elhagyja hősünket; van még itt némi terhelt múlt (apához fűződő viszony) és kedves, de szigorú főnökbácsi, helyi okos és kevésbé okos lakosság, forró fürdő, szép kövek, búbánatos csellózás az út szélén, szélben szálló darvak - természetesen végül nagyon happy end lesz, mindenki megtalálja a maga spirituális teljességét és a fiatalok boldogan élnek, míg meg nem halnak.

2013-09-20 

----

[7], [japán], [tearjerker]