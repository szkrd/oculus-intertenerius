# The Arrival - 1996

Valaki a Gattaca mellett emlegette, de hát kár volt: elképesztően bumfordi scifi arról, hogy a földönkívüliek köztünk vannak és megpróbálják felmelegíteni a bolygót, hogy nekik jó legyen (kis lángon negyven percig). Döbbenetes bakik vannak a "filmben" és a forgatókönyvtől is leesett az állam: a green house gases például egy kurva nagy zöld gázgömb, amit időnként belelőnek a légkörbe, vagy például azt is nagyon szerettem, amikor a főhős, az izgága űrbolond tudóska, egy ponton a földönkívüliek emberré-formáló gépével valaki mássá maszkírozza magát, mindezt gombnyomásra, különösebb retorziók (pl. azonnali halál) nélkül. Számomra van a filmnek egy alternatív olvasata is: a főhős képzeli ezt az egész összeesküvés-elméletet és álmában Indiana Jones-nak képzeli magát, holott a valóságban csak elkúrta a kapcsolatát és kirúgatta magát a munkahelyéről, gyermekkori álmait pedig italba folytva álmodta meg magának a hősi szerepet.

2015-05-30 

----

[2.5], [metamorfózis], [műanyag], [scifi]