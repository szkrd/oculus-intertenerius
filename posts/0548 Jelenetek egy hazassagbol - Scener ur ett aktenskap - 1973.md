# Jelenetek egy házasságból - Scener ur ett äktenskap - 1973

Eredetileg sorozat, aztán a kis részek egymás mellé pakolva: film. Idilli mintaházasságtól (szájbarágósabb nem is lehet: interjú készül a csodás családdal, mehet is a Blikkbe, Nők Lapjába) eljutunk a váláson keresztül a kötöttségektől mentes laza "kapcsolatig" - a szokásos Bergman: a szabályrendszerek prése alatt nyögünk. A házasságnak, a kulturális és társadalmi elvárásoknak való megfelelés kényszere - ezért is szemtelen az idős nő jelenete, aki ezer év után válni akar, mert nem szerelmes. Mi a fasz az a szerelem? Valami nagyon fennkölt, valami nagyon szép, valami tündérmesébe illő állapot. Ha pedig az nem lenne elég, hogy a polgárságot a polgári létnek való megfelelési görcs öli meg, akkor ott az igazi elefánt a hálószobában: a kommunikációra való képtelenség. Ez a film végére sem lesz sokkal jobb, de legalább a férfi és a nő elfogadják magukat és a másikat, nem akarnak valaki, valami mássá válni.

2015-11-11 

----

[7.5], [bergman], [család], [sorozat]