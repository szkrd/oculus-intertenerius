# FEKETEország - 2007

Színházban már nehéz lenne megnézni, a pocsék Lúzert meg nem nézném újra... bő másfél óra, jórészt az eredeti színdarab, szépen összevágva, van benne stúdiómunka, ennek ellenére finoman szólva is fáj: díszlet nincs, ének van, meg nagy mennyiségű péniszek (sajnálom, de unalmas, ráadásul nekem is van), zene, kétezeröt hírei szétszórva. Kis szpotok, pár működik (kunbajai polgármester, villanyszerelők, doppingteszt, szexi és fekete), de sok az aktuálpolitika, ahol elő kell bányásznom a hátteret, mert hét év elteltével már alig emlékszem az eredeti hírre, sokszor pedig a szpot erőltetett és túlhajtott - állást foglalni, véleményt nyilvánítani lehet szofisztikáltabban is, nem feltétlenül kell hozzá négy teljes percen át böfögni. Az első rész még nézhető, aztán leenged, mint egy fáradt, öreg herezacskó.

2014-12-26 

----

[5], [magyar], [online], [színház]
