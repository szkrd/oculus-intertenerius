# Szenvedély - 1970

Andreas egyedül él egy kis elszórt településen, a svéd sárban - egy nap betéved hozzá a bicegős Anna, akit később feleségül vesz. A cím elég szerencsétlen, ugyanis inkább kéne passiónak fordítani, de hagyjuk... akárcsak a Farkasok órája, vagy a Szégyen, ez a film is (a trilógia harmadik darabjaként) a kapcsolatokról szól és ismét nincs egyetlen bombabiztos vezérmotívum, amin keresztül meg lehetne ragadni. Bergman megint bemutat egy kapcsolatot: ilyen is lehet. Vannak jó évek is, a narrátor elintézi két mondattal - meg persze V-effektnek ott van az álinterjú a színészekkel - és kevésbé jó pillanatok. Két ember összezárva: a férfi úgy érzi, elveszti önmagát, a nő pedig, hogy nem kaphat meg egy vágyott, épített szuperőszinteséget.

2016-11-24 

----

[7.5], [bergman], [szerelem], [életke]