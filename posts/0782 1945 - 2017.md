# 1945 - 2017

Kis magyar falu, éppen esküvőre készülnek az emberek, a falu jegyzője rohanál, fontoskodik, mikor megérkezik a reggeli vonattal két zsidó. Ahogy végigmennek a ládájukkal a faluban, úgy lesz mindenki egyre idegeseb: mit fognak visszakérni? Hányan vannak? Kiesnek a csontvázak a szekrényből: már semmi nem lesz a régi.

Eljátszom a gondolattal, hogy a két zsidó nemcsak cammog a falun keresztül, hanem két, vagány tarantinós zsidó jön és "rendet rak", beszól, odavág - de ettől nem kell félni az 1945-ben, mert a két zsidó, csak megy és megy és megy. Értem, hogy miért, de ez eddig egy novella és hát annak sem különösebben érdekfeszítő - ez a szembenézés folyamata. Amikor ki-ki a lelkébe néz és megszégyenülve szűköl attól, amit ott lát - éppencsak nem hiszem el, hogy két néma jelenés és két láda kell a szembenézéshez, hogy a háborút övező antiszemitizmus és a mai napig a szőnyeg alá besöpört zsidóellenesség ennyiben kitörölhető. Nem hiszem el, hogy bárki is "félne".

A forgatókönyv konzekvens - éppencsak nem jó. Sorjáznak az arcok, pörögnek a jelenetek, nem tudom kire nézzek, kivel azonosuljak: van a falu bűntudatban vergődő montázsa és a két feltartott ujjú jelenés, ennyiben ki is merül a film ereje. A formenyelve, képi világa pedig akármennyire is szeretne szép és szimbolikus lenni, számomra nem működik: bumfordinak, esetlennek, erősnek érzem, mintha sorban haladnánk egy bevásárlólistán. Szótlan zsidó, ablakban feltűnő fejek, kocsi alá akasztott kamera, halottvagy-gyilkosvagy, életlen dávidcsillag, obligát tetoválás, megszaggatott gallér, fekete füst stb.

2017-06-04

----

[6], [magyar], [világháború], [zsidók]
