# Sully - 2016

2009-ben&nbsp;Chesley Sullenberger pilóta sikeresen lerakta a százötvenöt főt szállító repülőgépét a Hudson folyóra, miután mindkét hajtómű felmondta a szolgálatot - ezt a történetet dolgozza fel Eastwood, a maga kő egyszerű módján: hősök vannak; és vannak azok az emberek, akik akadályozzák a hősöket, mert a nagytőke áll mögöttük, vagy szűklátókörűek, vagy rosszindulatúak, vagy csak nem tudják a helyüket a társadalomban. Nincs semmi különleges a Sully-ben, pontosan olyan társadalmi és politikai üzenetet hordoz, mint amit Eastwoodtól várhatunk (és ezzel az üzenettel még egyet is tudok érteni), de rendesen, normálisan össze van rakva. Céltudatos, kerek, kellemes, az időkezelése kimondottan intelligens, Tom Hanks jól alakítja a pilótát, akinek a feje felett összecsapni látszanak a hullámok: aki megnézi a filmet, az talán jobban fogja érteni, hogy egy társadalom nem arról szól, hogy mennyit tudok kivenni a közösből, hanem hogy mindenkinek képességei szerint kell benne helytállnia, teljesítenie.

2016-09-10 

----

[8.5], [dráma], [hősök]