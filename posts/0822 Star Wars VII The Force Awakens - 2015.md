# Star Wars VII The Force Awakens - 2015

Rey fiatal árva, aki guberálásból tartja el magát; egy nap a nyakába esik egy robot egy titkos térképpel. A fiatal nő kap mellé egy kétballábas lovagot, belebotlik egy családi drámába és persze meg kell mentenie újdonsült barátait, különben az új halálcsillag leradírozza a galaxis térképéről a maréknyi-maradék lázadókat.

Se nem jó, se nem rossz ez a Star Wars - a klasszikus trilógia nélkül nem bírom nézni, akármennyire is szeretném, ugyanakkor fáj látni, hogy a karakterek mennyire kidolgozatlanok. Két órába megint bele van szuszakolva a teljes univerzum, ahelyett, hogy ha már a szokásos hős útja struktúrát követjük, legalább azt _jól_ követnénk.

Rey egy tinédzser, a főgenyó egy tinédzser, a főfőgenyő egy óriás anakonda-arcú vén csóka (aki amúgy tök normális, nem ordibál, senkit nem pofoz fel, mindig meg tud bocsájtani etc.), Han vénember, Leia öreg néni, Luke-nak semmi értelme. Rey ölébe beleesik a robot, a térkép, a Millenium Falcon, a barátok, a fénykard, az Erő, a Halálcsillag (konkrétan ölben viszi oda a maszkos tini), a robbanó bogyók, aztán a fénykard újra és a "végső harc" is elég értelmezhetetlen, végülis mi köze a lánynak ehhez a családi melodrámához? Utána szőrös barát megmenti, öreg anyóka örül neki és ő elmegy a hajléktalan remete bácsihoz, aki egyáltalán nem hívta (sem őt, sem másokat).

2017-12-19

----

[6.5], [apacsakegyvan], [műanyag], [robot], [sorozat], [starwars]
